༄༅།།བོད་ཀྱི་ནང་བསྟན་དཔེ་ཚོགས་ལྟ་བ།།
Tibetan Buddhist Resource Center
Text Scan Input Form - Title Page
TBRC Volume Number
TBRC Work Number (W)
Title
3149
23893
ཞབས་དཀར་ཚོགས་དྲུག་རང་གྲོལ་གྱི་གསུང་འབུམ།
gsung "bum / tshogs drug rang grol
Author
ཞབས་དཀར་ཚོགས་དྲུག་རང་གྲོལ།
zhabs dkar tshogs drug rang grol
Descriptor
reproduced from a set of xylographics and digital prints
Original Publication
Place
new delhi
Publisher
2003
Date
Total Volumes
Current Volume (of Total)
Number of TBRC Introductory Pages
Number of Introductory Pages
Number of Text Pages
TBRC Scanning Information
554
scanned at satluj infotech images, f-63 sujan singh park, new delhi
110003, india for tibetan buddhist resource center, 115, 5th ave.,
new york city, ny 10003, usa 2003



Surrogate Cataloging Record (NO Library of Congress record available).
Control Number:w23893
010__ la W23893
05000 a B07550 lb .23 2003
1000_ la zabs-dkar Tshogs-drug-ran-grol, 1d 1781-1850.
24010 a works. jf 2003
24510 ia Zabs-dkar Tshogs-drug-ran-gro! gyi bka" bum = 1b The collected
works of 'zabs-dkar Tshogs-drug-ran-grol.
260 _ Ja New Delhi : jb Źhechen Publications, ic 1980-<1984 >
300 la 14 v.
500- la In Tibetan.
500 ja "Reproduced from a set of xylographics and digital prints."
500a Accompanied by an explanatory booklet.
650_0 a Buddhism z China iz Tibet.
650_0 a Buddhism.
7400_ la collected works of zabs-dkar Tshogs-drug-ran grol.



ཞབས་དཀརབཀའ་འབུམ།



ཨ
aཏང་བས་
༄༅། སྤུ་རྩེ་བས་དཀར་ཚོཔོས་དྲུབ་དང་པ་སྤྱི་བཙry༣:འབུམ་པོད་ལྟ་བ་;གས་སོ།། །།



༈ ཞབས་དཀར་ཚོགས་དྲུག་རང་གྲོལ་
ཀྱི་བཀའ་འབུམ།
པོད་ ཅ༽
THE COLLECTED WORKS OF
ZHABS DKAR TSHOGS DRUG
RANG GROL
VOLUME 5
།ཤུ།།ཞེ་ཆེན་དཔེ་མཛོད་ཁང་།
Shechen Publications
New Delhi



ZHABS DKAR TSHOGS DRUG RANG GROL KYI BKA' 'BUM
The Collected Works of zhabs dkar tshogs drug rang grol (1781-1851)
Reproduced from a set of xylographics and digital prints.
New Delhi
2003
VOLUME 5
Supported by the Tsadra Foundation



Shechen Publications
Founded by H.H. Dilgo Khyentse Rinpoche
(Under: SRPC Trust, Bodhgaya, Bihar, India)
EA-12, 2nd Floor, Inder Puri, New Delhi-110 012 (India) Tel.: 2 583 4230 Fax.: (+91 11) 2 583 4238 E-mail.: shechen@del3.vsnl.net.in
Shechen Maha Buddha Vihara, P.O. Box 136 Kathmandu, Nepal. Tel (977 1) 490-744
ISBN 81-7472-087-1 (Set.) ISBN 81-7472-093-6 (Vol.5)
Printed at Shazia Printer, Rodgran, Lal Kuan, Delhi:6
Copyright year 2003, Shechen Publications



PREFACE
We very pleased to present here a new fourteen-volume edition of the Collected Works of the great master zhabs
dkar tshogs drug rang grol (1781-1851). The three first volumes have been reproduced from surviving prints from
the excellent wood-blocks that existed at the temple-hermitage of g.ya' ma bkra shis 'khyil in a mdo, Shabkar's
main seat. The remaining volumes have been digitaly input at Shechen Monastery in Nepal. A detailed
descriptive catalogue of Shabkar's writings, in Tibetant and English, is included in this publication.



༄༅། །རྗེ་ཞབས་དཀར་ཚོགས་དྲུག་རང་གྲོལ་གྱི་བཀའ་འབུམ་པོད་ལྔ་པ་བཞུགས་སོ།། །།



༄༅། །རྗེ་ཞབས་དཀར་ཚོགས་དྲུག་རང་གྲོལ་གི་བཀའ་འབུམ་པོད་ ཅ༽ བྱ་བཏང་ཚོགས་དྲུག་རང་གྲོལ་གྱིས་ཕྱོགས་མེད་རི་ཁྲོད་འགྲིམས་པའི་ཚེ་
རང་གཞན་ཆོས་ལ་བསྐུལ་ཕྱིར་གླུ་དབྱངས་དགའ་སྟོན་འགྱེད་པ་རྣམས་ཀྱི་སྨད་ཆ་ལ་ལྡེབ། ༢༠༡ 1-402 གནས་ཆེན་གངས་དཀར་གྱི་རྒྱལ་པོ་ཏེ་སེ་ནས་བཞེངས་པའི་
སྐོར༑ 1-164 གངས་རི་ནས་ཕྱིར་ཕེབས་ཤིང་ཁྱུང་ལུང་དང་སྤུ་ཧྲེངས་སོགས་ས་ཆ་མང་བོ་བརྒྱུད་སྐབས་བཞེངས་པའི་སྐོར། 164207 བལ་ཡུལ་མཆོད་རྟེན་
རྣམ་གཉིས་ལ་མཇལ་དུ་ཕེབས་པའི་ལམ་སྐབས་དང་བཀའ་བརྒྱུད་གོང་མའི་གདན་ས་འབྲོག་ལ་ཕྱི་གངས་ཀྱི་ར་བ་ནས་བཞེངས་པའི་སྐོར། 207-232 དབུས་གཙང་
སོགས་ནས་བཞེངས་པ་ཁ་ཐོར་སྣ་ཚོགས་པའི་སྐོར། 232-290 སྤྲིངས་ཡིག་ཀ་ལ་པིངྐའི་སྒྲ་དབྱངས། 290-294 ཉམས་མགུར་ཁུ་བྱུག་སྔོན་མོའི་སྐད་སྙན།
294-296 འདུན་མ་ལེགས་པའི་མགུར་དབྱངས་གདངས་སྙན་པི་ཝང་གླིང་བུ། 296-298 དམ་ཆོས་གསེར་འོད་དམ་པའི་རྔ་སྒྲ་། 298-300 རྒྱལ་བ་ཡབ་སྲས་ལ་



དཀར་ཆག
ཕུལ་བའི་ཞུ་ཤོག་རབ་དཀར་གོས་བཟང་། 300-304 སྐྱོ་མགུར་པི་ཝང་རྒྱུད་མང་། 304-307 མན་ངག་གསེར་གྱི་ཐུར་མ་། 307-311 ཞལ་གདམས་སྣ་
ཚོགས། 311-389 དམ་པ་གང་གི་བཀའ་དྲིན་གྱིས་འཚོ་བའི་བན་ཆུང་སངས་རྒྱས་རིན་ཆེན་གྱིས་བྲིས་པའི་བསྟོད་ཚིག 389-398 སྤར་བྱང་སྨོན་ཚིག་ཁྱབ་གདལ་
ཀློང་ཡངས་ཀྱི་མཛད་པ། 398-402 ༈ སྤྲིངས་ཡིག་ཀུན་དགའི་དཔལ་སྟེར་ངོ་མཚར་དཔྱིད་ཀྱི་རྒྱལ་མོའི་གླུ་དབྱངས་ལ་ལྡེབ། ༤ 403-410 སྤྲིངས་
ཡིག་རྣར་སྙན་ཡིད་འབབ་དྲི་ཟའི་བུ་མོའི་གླུ་དབྱངས་ལ་ལྡེབ། ༤ 411-418 སྙིང་གཏམ་དབྱངས་ཅན་པི་ཝང་ལ་ལྡེབ། ༤ 418-419 སྤྲིངས་ཡིག་བདེ་སྐྱིད་ཉི་
མ་རང་འཆར་ལ་ལྡེབ། ༤ 419-425 དབུས་གཙང་ལ་སྤྲིངས་ཡིག་ཉི་མའི་འོད་ཟེར་ལ་ལྡེབ། ༥ 425-433 མངའ་རིས་ལ་སྤྲིངས་ཡིག་ཟླ་བའི་འོད་ཟེར་ལ་
ལྡེབ༑ ༥ 433-441 རོང་མཚམས་ལ་སྤྲིངས་ཡིག་ནོར་བུའི་འོད་ཟེར་ལ་ལྡེབ། ༤ 441-448 སེམས་ལ་གང་ཤར་ཡི་གེར་བཀོད་པ་ལ་ལྡེབ། ༣ 448-452



།ལོ་རྒྱུས་གསལ་བའི་སྒྲོན་མེ་ལ་ལྡེབ། ༢ 452-455 མི་རྟག་སྒྱུ་མའི་ཆོས་བཤད་ལ་ལྡེབ། ༣ 455-459 ཆབ་ཤོག་སྐོར་ལ་
ལྡེབ༑ ༧ 459-472 སྤྲིངས་ཡིག་པི་ཝང་རྒྱུད་མང་ལ་ལྡེབ། ༦ 473-484 སྤྲིང་ཡིག་སྙན་པའི་བ་དན་དཀར་པོ་ལ་ལྡེབ། ༢ 484-488 སྔགས་མང་གི་
བཅའ་ཡིག་ཆོས་ཀྱི་སྒོ་འབྱེད་ལ་ལྡེབ། ༡༧ 489-521 བཅའ་ཡིག་ཆོས་ཀྱི་སྒོ་འབྱེད་ལ་ལྡེབ། ༢ 521-524 སྙིང་གཏམ་རིན་ཆེན་ཕྲེང་བ་ལ་ལྡེབ། ༢ 525-
ཨ527 སྐྱོན་གྱིས་མ་གོས་བླ་མར་གསོལ་བ་འདེབས་ལ་ལྡེབ། ༡ 528 ཞལ་གདམས། དཔལ་ལྡན་བླ་མའི་ཞབས་ལ་འདུད་སོགས་ལ་ལྡེབ། ༢ 528-530/
དྲིན་ཅན་ཨ་མའི་ཕྱི་མའི་ལམ་ཡིག་ལ་ལྡེབ། ༧ 531-544 ཨ་མ་དྲན་པའི་མགུར་ལ་ལྡེབ། ༢ 544-547 རྗེ་བླ་མ་སངས་རྒྱས་སྤྱི་བོར་བཞུགས་སོགས་ལ་
ལྡེབ། ༢ 547-550 མ་ཡི་དྲིན་བསབ་ལ་ལྡེབ། ༣ 550-555 བཅས་བཞུགས།། །།



བ ནི
།
༄༅། ཟླ་བར་ཚོགས་དྲུག་རང་གྲོལ་གྱིས་ཕྱོགས་ཁྱེད་ཚོ་བོ་འཁྱིལ་པའི་མི་རང་གཞན་
༄༅། །བྱ་བཏང་ཚོགས་དྲུག་རང་གྲོལ་གྱིས་ཕྱོགས་མེད་རི་ཁྲོད་འགྲིམས་པའི་ཚེ་རང་གཞན་
ཆོས་ལ་བསྐུལ་ཕྱིར་གླུ་དབྱངས་དགའ་སྟོན་འགྱེད་པ་རྣམས་བཞུགས་སོ།།



མགུར་འབུམ་སྨད་ཆ་
།གནས་ཆེན་གངས་དཀར་གྱི་རྒྱལ་པོ་ཏེ་སེ་ནས་བཞེངས་པའི་སྐོར། ན་མོ་གུ་རུ་མཉྫ་གྷོ་ཥཱ་ཡ། དཔལ་ལྡན་བླ་མའི་ཞབས་
ཀྱི་པདྨོ་ལ། །བཀའ་དྲིན་དྲན་བཞིན་ལན་བརྒྱར་གུས་ཕྱག་འཚལ། །ཟང་ཟིང་ནོར་རྫས་ལུས་ངག་བསྙེན་བཀུར་དང་། །བཀའ་
བཞིན་སྒྲུབ་པའི་མཆོད་པས་མཉེས་པར་བྱ། །བཀའ་དྲིན་མཚུངས་མེད་དཔལ་ལྡན་བླ་མ་ཡི། །བཀའ་དང་འགལ་བ་ཐམས་ཅད་
མཐོལ་ལོ་བཤགས། །བླ་མའི་སྐུ་གསུང་ཐུགས་ཀྱི་ཡོན་ཏན་རྣམས། །བསམ་གྱིན་རྗེས་སུ་ཡི་རང་ཡང་ཡང་བྱ། །བདག་གཞན་



གཉིས་
།འགྲོ་ལ་ཆོས་ཀྱི་འཁོར་ལོ་ཡང་། །འཁོར་བ་མ་སྟོངས་བར་དུ་བསྐོར་བར་བསྐུལ། །རྗེ་བཙུན་བླ་མ་
བསྐལ་བ་རྒྱ་མཚོའི་བར། །མྱ་ངན་མི་འདའ་བཞུགས་པར་གསོལ་བ་འདེབས། །བདག་གི་ལུས་དང་ལོངས་སྤྱོད་དགེ་ཚོགས་
རྣམས༑ །བླ་མའི་བཞེད་དོན་འགྲུབ་པའི་རྒྱུ་རུ་བསྔོ། །ཚེ་རབས་ཀུན་ཏུ་བླ་མར་མཇལ་བ་ལ། །ཇོ་བོ་རྗེ་དང་འབྲོམ་སྟོན་ལྟ་བུར་
ཤོག །མཇལ་ནས་བསམ་དང་སྦྱོར་བས་བསྟེན་པ་ལ། །རྟག་ཏུ་ངུ་དང་ནོར་བཟང་ལྟ་བུར་ཤོག །བསྟེན་ནས་ཐོས་བསམ་རྒྱ་ཆེན་



མགུར་འབུམ་སྨད་ཆ་
བྱེད་པ་ལ། །ཀུན་མཁྱེན་བློ་བཟང་ཡབ་སྲས་ལྟ་བུར་ཤོག །ཐོས་དོན་བསྒོམ་ཞིང་ཉམས་དབྱངས་ལེན་པ་ལ། །ས་ར་ཧ་དང་མི་ལ་
ལྟ་བུར་ཤོག །རྒྱལ་བའི་གསུང་རབ་དགོངས་འགྲེལ་མཛད་པ་ལ། །འཕགས་པ་ཀླུ་སྒྲུབ་ཐོགས་མེད་ལྟ་བུར་ཤོག །འཆད་རྩོད་
རྩོམ་ལ་ཐོགས་པ་མེད་པ་ལ། །འཇམ་དབྱངས་དབྱངས་ཅན་ལྷ་མོ་ལྟ་བུར་ཤོག །སྐྱེ་འཆི་མི་མངའ་སྐུ་ཚེ་རིང་བ་ལ། །ཚེ་དཔག་
མེད་དང་པད་འབྱུང་ལྟ་བུར་ཤོག །ལོག་འདྲེན་འགེགས་ཀྱི་ཚོགས་རྣམས་འཇོམས་པ་ལ། །མཐུ་སྟོབས་ཕྱག་རྡོར་རྟ་མགྲིན་ལྟ་བུར་



གསུམ་
ཤོག །ཚད་མེད་ཐུགས་རྗེས་འགྲོ་ཀུན་འདྲེན་པ་ལ། །སྤྱན་རས་གཟིགས་དང་སངས་རྒྱས་ལྟ་བུར་
ཤོག །ཅེས་དཔལ་ལྡན་བླ་མ་ལ་ཕྱག་དང་བཅས་པའི་ཡན་ལག་བདུན་པ་ཞིག་སྔོན་དུ་བཏང་ནས། བླ་མས་རྗེས་བཟུང་བྱ་བྲལ་རི་ཁྲོད་པ་ཚོགས་དྲུག་རང་གྲོལ་བདག་གིས་སྐྱེས་པའི་ཕ་
ཡུལ་རྒྱབ་ཏུ་བསྐྱར་གཉེན་བཤེས་ཚོགས་རྣམས་རིང་དུ་སྤངས་ཚེ་འདིའི་བྱ་བ་བློ་ཡིས་བཏང་ནས། བཀའ་དྲིན་མཚུངས་མེད་ཆོས་རྒྱལ་ངག་གི་དབང་པོ་སོགས་མཚན་ལྡན་གྱི་བླ་མ་རྣམས་གྱི་
གསུང་བཞིན་ཕྱོགས་མེད་གྱི་རྒྱལ་ཁམས་ཡངས་པའི་ས་ཕྱོགས་དང་། ངེས་མེད་ཀྱི་རི་ཁྲོད་དབེན་པའི་དགའ་ཚལ་རྣམས་འགྲིམསནས་ཉམས་ལེན་ཆོས་ལ་བྱེད་དུས། རང་གཞན་གྱི་རྒྱུད་ལ་



མགུར་འབུམ་སྨད་ཆ་
ཕན་པའི་ཉམས་དབྱངས་སྣ་ཚོགས་བླངས་པ་ནི་གཞན་དུ་གསལ་ལ། ད་ལན་འདིར་བདེ་མཆོག་འཁོར་ལོའི་ཕོ་བྲང་། དགྲ་བཅོམ་ལྔ་བརྒྱའི་བཞུགས་གནས། གནས་གསུམ་དཔའ་བོ་མཁའ་འགྲོ་འདུ་བའི་ཞིང་མཆོག །གང་ཟག་ཕལ་བ་རྣམས་ཀྱི་
རྒྱུད་བྱིན་གྱིས་བརླབ་པའི་གནས་ཆེན་གངས་དཀར་གྱི་རྒྱལ་པོ་ཏེ་སེ་ནས་སྒྲུབ་ལ་གཞོལ་སྐབས་སུ། གཞན་ཕྱི་རོལ་གྱི་སྣང་གྲག་བཟང་ངན་གྱིས་རྐྱེན་བྱས། ནང་རང་སེམས་མེ་ལོང་གཙང་མ་ལ། མགུར་དབྱངས་གཟུགས་བརྙན་གྱི་རི་མོ་གང་ཤར་
རྣམས་ཡི་གེའི་གཟུགས་སུ་བཀོད་པནི་འདི་ལྟ་སྟེ། བླ་མ་མཆོག་གསུམ་དཔག་བསམ་ཤིང་དྲུང་དུ། །འཁོད་ནས་རང་བློར་དཔག་པའི་གླུ་དབྱངས་ལེན། །དམ་ཆོས་སྟོན་མཁན་འཚོ་བྱེད་
གཞོན་ནུ་འདྲ། །དམ་པའི་ཆོས་ནི་འཚོ་ཐབས་སྨན་དང་འདྲ། །ཆོས་དེ་ཉན་མཁན་ཡུན་རིང་ནད་པ་འདྲ། །ཆོས་ལ་ཉན་པ་སྨན་པའི་ཚིག་ཉན་འདྲ། །ཉམས་སུ་ལེན་པ་སྨན་
རྣམས་འཐུང་བ་འདྲ། །ཉོན་མོངས་ཞི་བ་ནད་ལས་ཐར་བ་འདྲ། །དལ་འབྱོར་རྙེད་དཀའ་ཨུ་དུམྦ་ར་འདྲ། །ལུས་སྲོག་གཡོ་བ་ཆུ་ཡི་ཆུ་བུར་འདྲ། །དཀར་ནག་ལས་འབྲས་
དུག་དང་བདུད་རྩི་འདྲ། །འཁོར་བ་འདིནི་རྒྱལ་པོའི་བཙོན་ར་འདྲ། །འགྲོ་ཀུན་ཚེ་འདིའི་དྲིན་ཅན་ཕ་མ་འདྲ། །སེམས་བསྐྱེད་སངས་རྒྱས་རྒྱུ་ཡི་ས་བོན་འདྲ། །སྦྱིན་པ་འགྲོ་ -



༄༅། །བའི་རེ་སྐོངནོར་བུ་འདྲ། །ཚུལ་ཁྲིམས་མཐོ་རིས་ཐར་བའི་ཐེམ་སྐས་འདྲ། །བཟོད་པ་ཚིག་རྩུབ་མཚོན་ལ་གོ་ཆ་འདྲ། །བརྩོན་འགྲུས་ས་ལམ་
བགྲོད་པའི་རྟ་མཆོག་འདྲ། །བསམ་གཏན་སེམས་ལ་དབང་བསྒྱུར་རྒྱལ་པོ་འདྲ། །ཤེས་རབ་ཆོས་ཀུན་ལྟ་བའི་མིག་དང་འདྲ། །བསྡུ་བཞི་གཞན་ཡིད་འགུག་པའི་ལྕགས་ཀྱུ་
འདྲ༑ །གསང་སྔགས་ཆོས་ནི་མྱུར་བའི་གསང་ལམ་འདྲ། །དབང་ཐོབ་ཕལ་བ་རྒྱལ་སར་བཏོན་པ་འདྲ། །དམ་ཚིག་ཡོན་ཏན་སྐྱེད་པའི་ས་གཞི་འདྲ། །བསྐྱེད་རྫོགས་
གདམས་པ་གསེར་འགྱུར་རྩི་དང་འདྲ། །ལས་མཐའ་སྣ་ཚོགས་ཉེར་མཁོའི་ཡོ་བྱད་འདྲ། །ཆོས་རྣམས་ཐམས་ཅད་ལོ་ཡག་སྙེ་མ་འདྲ། །ཐམས་ཅད་ཉམས་སུ་ལོན་པའི་སྨོན་
ལམ་འཚལ། །ཞེས་པ་འདི་ཡང་མཚམས་ལ་བསྡད་པའི་སྐབས་ཤིག་སེམས་ལ་ཤར་བ་ལྟར་བྲིས་པའོ། །རང་ཉིད་ཐོག་མའི་དུས་ནས་ད་ལྟའི་བར། །དྲིན་གྱིས་བསྐྱངས་པའི་མ་གྱུར་སེམས་ཅན་
གྱིས༑ །ད་ལྟ་སྡུག་བསྔལ་མྱོང་བ་སྙིང་རེ་རྗེ། །ཚ་བའི་དུས་སུ་བསིལ་སྟེར་དྲིན་ཅན་མ། །ལ་ལ་ད་ལྟ་ཚ་དམྱལ་བརྒྱད་དུ་སྐྱེས། །ཚ་བའི་སྡུག་བསྔལ་མྱོང་བ་སྙིང་རེ་རྗེ། །



མགུར་འབུམ་སྨད་ཆ
གྲང་བའི་དུས་སུ་དྲོད་ཀྱིས་བསྐྱངས་པའི་མ། །ལ་ལ་ད་ལྟ་གྲང་དམྱལ་བརྒྱད་དུ་སྐྱེས། །གྲང་བའི་སྡུག་བསྔལ་མྱོང་བ་སྙིང་རེ་རྗེ། །བཀྲེས་སྐོམ་དུས་སུ་བཟའ་བཏུང་སྟེར་
བའི་མ། །ལ་ལ་ད་ལྟ་ཡི་དྭགས་གནས་སུ་སྐྱེས། །བཀྲེས་སྐོམ་སྡུག་བསྔལ་མྱོང་བ་སྙིང་རེ་རྗེ། །བྱམས་པས་རྟག་ཏུ་བསྐྱངས་པའི་དྲིན་ཅན་མ། །ལ་ལ་ད་ལྟ་དུད་འགྲོའི་
གནས་སུ་སྐྱེས། །བཀོལ་སྤྱོད་སྡུག་བསྔལ་མྱོང་བ་སྙིང་རེ་རྗེ། །བརྩེ་བས་གང་འདོད་སྟེར་བའི་དྲིན་ཅན་མ། །ལ་ལ་ད་ལྟ་མི་ཡི་གནས་སུ་སྐྱེས། །ན་འཆིའི་སྡུག་བསྔལ་
མྱོང་བ་སྙིང་རེ་རྗེ། །གནོད་པ་ཀུན་ལས་སྐྱོབ་པའི་དྲིན་ཅན་མ། །ལ་ལ་ད་ལྟ་ལྷ་མིན་གནས་སུ་སྐྱེས། །འཐབ་རྩོད་སྡུག་བསྔལ་མྱོང་བ་སྙིང་རེ་རྗེ། །ཕན་པ་ཁོ་ནས་སྐྱོང་བའི་
དྲིན་ཅན་མ། །ལ་ལ་ད་ལྟ་ལྷ་ཡི་གནས་སུ་སྐྱེས། །འཕོ་ལྟུང་སྡུག་བསྔལ་མྱོང་བ་སྙིང་རེ་རྗེ། །འཁོར་བའི་སྡུག་བསྔལ་རང་སངས་འགྱུར་དུས་མེད། །རང་ལ་ད་ལྟ་སྐྱོབ་
པའི་ནུས་པ་མེད། །སྡུག་བསྔལ་མྱོང་བའི་མ་རྣམས་སྙིང་རེ་རྗེ། །དེ་ལྟར་འགྲོ་བའི་སྡུག་བསྔལ་བསམས་ཙན། །དེ་རིངནངས་པར་གཉིས་ཀྱི་དེ་རིང་ཡང་། །སངས་རྒྱས་



-
-
-
༄༅། །གོ་འཕང་ཐོབ་ན་སྙམས་པ་བྱུང༌། །བདགནི་མྱུར་བ་མྱུར་དུ་སངས་རྒྱས་ནས། །མ་གྱུར་སེམས་ཅན་ཡོངས་ཀྱི་སྡུག་བསྔལ་བསལ། །ཐམས་
ཅད་བདེ་ལ་འགོད་པའི་སྨོན་ལམ་འཚལ། །ཞེས་པ་འདི་ཡང་མཚམས་ཁང་སྒོར་ལྟོ་གོས་ཡེ་མེད་པའི་ངན་སློང་མང་པོ་ཡང་ཡང་སློང་དུ་འོངས་པས་རྐྱེན་བྱས། མ་གྱུར་འགྲོ་བ་ཡོངས་ལ་སྙིང་རྗེ་ཤས་མི་བཟོད་པ། མཆིམ་
འཁྲུགས་པ་ཙམ་ཞིག་བྱུང་བའི་དུས་སུ་བྲིས་པའོ། །དགུང་སྔོན་མཐོན་པོ་ལ་བྱ་རྒོད་ལྡིང་བ་བཞིན། །མཐའ་བྲལ་ཆོས་དབྱངས་ཀྱི་ནམ་མཁའ་ཡངས་པ་ལ། །རང་རིག་འཛིན་མེད་ཀྱི་བྱ་
རྒོད་འཕྱོན་ཨང་། །བར་སྣང་ཡངས་པ་ན་སྤྲིན་དཀར་འཕྱུར་བ་བཞིན། །དབྱིངས་རིག་དབྱེར་མེད་ཀྱི་བར་སྣང་ཡངས་པ་ལ། །བདེ་གསལ་མི་རྟོག་པའི་སྤྲིན་དཀར་ལངས་
ན་ཨང་། །འོད་སྟོང་ཕྱོགས་བཅུ་རུ་སྤྲོ་བའི་ཉི་མ་བཞིན། །མཐའ་མེད་འགྲོ་ཀུན་གྱི་པདྨོའི་སྐྱེད་ཚལ་དུ། །འགག་མེད་སྙིང་རྗེ་ཡི་ཉི་མ་ཤར་ན་ཨང་། །སྐྱི་བསེར་རླུང་བོ་ཁོ་
ཕྱོགས་ཀུན་འཕྱོ་བ་བཞིན། །གཞན་ཕན་འཕྲིན་ལས་ཀྱི་ཤུགས་འབྱུང་སྐྱི་བསེར་རླུང་། །ཕྱོགས་རིས་ཐོགས་རྡུགས་མེད་ཀུན་ལ་འཕྱོན་ཨང་། །ལྷོ་ཕྱོགས་ནམ་མཁའ་ན་。



མགུར་འབུམ་སྨད་ཆ་
འབྲུག་ཅིག་ལྡིར་བ་བཞིན། །སྐལ་བཟང་གདུལ་བྱ་ཡི་མདོངས་ལྡན་དགའ་སྟོན་དུ། །ཟབ་རྒྱས་ལེགས་བཤད་ཀྱི་དབྱར་རྔ་ལྡིར་ན་ཨང་། །ཟིམ་བུས་སྦྲང་ཆར་ཞིག་དལ་བུས་
འབབ་པ་བཞིན། །དད་ལྡན་ཞིང་ས་རུ་བྱིན་རླབས་ཆར་བབས་ནས། །ཉམས་རྟོགས་ཡོན་ཏན་གྱི་མྱུ་གུ་འཁྲུངས་ན་ཨང་། །ཞེས་པ་འདི་ཡང་ཉིན་ཞིག་ནམ་མཁའ་མཐོན་པོའི་དབྱིངས་རུམན་བྱ་
རྒོད་ཅིག་ལྡིང་ཞིང་། ཕྱོགས་ཕྱོགས་ཀྱི་རི་རྩེའི་བར་སྣང་ལ་སྤྲིན་དཀར་གྱེན་དུ་འཕྱུར། ལྷོ་ཕྱོགས་ན་གཡུ་འབྲུག་ཅིག་ལྡིར་ཞིང་སྦྲང་ཆར་འབབ་པ། སྐྱི་བསེར་གྱི་རླུང་འཇམ་པོ་དལ་བུར་རྒྱུ་བ་སོགས་ཀྱིས་རྐྱེན་བྱས་ཡིད་ལ་འདི་ཤར་ཚེ་འཕྲལ་དུ་ཡི་
གེར་བྲིས་པའོ། །སྒྲུབ་ཁང་ཕྱི་རོལ་གྱི་མེ་ཏོག་ཚོགས་རྣམས། །ཁ་དོག་སྨུག་པོར་གྱུརེ་འདབ་མ་ལྷུང་ནས། །མི་རྟག་རྣམ་འགྱུར་ནི་རང་ལ་བསྟན་བྱུང་། །མིག་གིས་མཐོང་
ཡུལ་གྱི་སྤང་གཞོངས་ཚོགས་རྣམས། །ཁ་དོག་སེར་སྐྱར་སོང་འབྲས་བུ་ལྷུང་ནས། །མི་རྟག་རྣམ་འགྱུརནི་རང་ལ་བསྟན་བྱུང་། །ཐག་ཉེའི་བྱ་བྱེའུ་དང་རི་དྭགས་ཚོགས་
རྣམས༑ །ཡུལ་ཕྱོགས་གཞན་དུ་སོང་ཤུལ་རྣམས་སྟོངས་ནས། །མི་རྟག་རྣམ་འགྱུར་ནི་རང་ལ་བསྟན་བྱུང་། །ས་དང་བར་སྣང་གི་སྲིན་བུའི་ཚོགས་རྣམས། །གཅིག་ཀྱང་མི་



ལ
དྲུག་
༄༅། །སྣང་ཡལ་སྒྲ་སྐད་ཉམས་ནས། །མི་རྟག་རྣམ་འགྱུར་ནི་རང་ལ་བསྟན་བྱུང་། །བྱ་བཏང་རྣལ་འབྱོར་པ་རང་གི་སྒྱུ་ལུས། །འདི་ཡང་དེ་བཞིན་དུ་
མི་རྟག་འགྱུར་བས། །མི་རྟག་འཆི་བ་སོམས་དམ་པའི་ཆོས་གྱིས། །ཚེ་སྟོད་བཟང་པོ་ནི་ཡད་ཡུད་ཤོར་སོང་། །ཚེ་ཨཇུག་ཅིར་འགྱུར་ནི་རང་ལ་ཆ་མེད། །ད་ལྟ་གཞོན་དུས་
སུ་དམ་བའི་ཆོས་གྱིས། །ལོ་ཡང་སྔ་མ་ནི་ཡད་ཡུད་ཤོར་སོང་། །ཕྱི་མ་ཅིར་འགྱུར་ནི་རང་ལ་ཆ་མེད། །ད་ལོའི་ལོ་ནང་འདིར་དམ་པའི་ཆོས་གྱིས། །ཟླ་བ་སྔ་མ་ནི་ཡད་
ཡུད་ཤོར་སོང་། །ཕྱི་མ་ཅིར་འགྱུར་ནི་རང་ལ་ཆ་མེད། །ཟླ་བ་འདིའིནང་དུ་དམ་པའི་ཆོས་གྱིས། །ཁ་སང་ཉི་མ་ནི་ཡད་ཡུད་ཤོར་སོང་། །སང་ཉིན་ཅིར་འགྱུར་ནི་རང་ལ་ཆ་
མེད༑ །དེ་རིང་ཉི་མ་ལ་དམ་པའི་ཆོས་གྱིས། །ད་ནངས་སྔ་དྲོ་ནི་ཡད་ཡུད་ཤོར་སོང་། །ཕྱི་དྲོ་ཅིར་འགྱུར་ནི་རང་ལ་ཆ་མེད། །ད་ལྟ་ད་ལྟ་རང་དམ་པའི་ཆོས་གྱིས། །ཞེས་པ་
འདི་ཡང་སྟོན་དུས་རྩྭ་རྣམས་སེར་པོར་འགྲོ་བ་སོགས་ནམ་ཟླ་དུས་བཞིའི་འགྱུར་ལྡོག་མཐོང་བས་རྐྱེན་བྱས་རང་ལ་ཕན་ཕྱིར་བྲིས་པའོ། །ཕྱི་ཆོས་གོས་རྣམ་གསུམ་རྒྱན་གྱིས་མཛེས། །ནང་བསླབ་པ་རྣམ་གསུམ་ནོར་



གྱིས་ཕྱུག །ཆོས་སྡེ་སྣོད་རྣམ་གསུམ་ཀུན་མཁྱེན་པའི། །རྗེ་བླ་མར་སྒོ་གསུམ་གུས་པས་འདུད། །རྗེ་དམ་པ་གོང་མའི་རྣམ་ཐར་བཞིན། །ཚེ་འདི་ཡི་བྱ་བ་བློ་ཡིས་བཏང་། །
གནས་ངེས་མེད་འགྲིམས་པའི་རྣལ་འབྱོར་ངས། །ཆོས་གང་ཤེས་ཁ་ནས་གླུ་རུ་ལེན། །རྗེ་བདག་ཉིད་ཆེན་པོའི་བསྟན་ལ་ཞུགས། །བསྟན་འགྲོ་ལ་ཅི་ཕན་མཛད་མཁན་གྱི། །
ཁྱེད་ཆོས་མཐུན་དབང་པོ་སྦྱིན་པ་གཉིས། །ངའི་ཕན་པའི་སྙིང་གཏམ་འདི་ལ་ཉོན། །ཚེ་འདི་ཡི་བདེ་ལ་ཞེན་ཆགས་ནས། །ཚེ་ཕྱི་མ་མི་དྲན་འདིར་བདེའི་ཕྱིར། །ལྟོ་གང་
བཟང་གོན་པ་གང་དྲོ་སྙམ། །ལས་དགྲ་འདུལ་གཉེན་སྐྱོང་བྱེད་མཁན་དེ། །གཟུགས་མི་རུ་འདུག་ཀྱང་ཕྱུགས་ལས་གླེན། །རྭ་མཇུག་མ་མེད་རུང་དུད་འགྲོ་དངོས། །མི་དེ་
ལ་སྐྱེས་བུ་ཐ་ཤལ་ཟེར། །རྟེན་མི་ལུས་རྙེད་དཀའ་འཆི་བ་དང༌། །མར་ངན་སོང་གསུམ་གྱི་སྡུག་བསྔལ་བསམས། །ཚེ་འདི་ཡི་བདེ་ལ་མ་ཆགས་པར། །ཚེ་ཕྱི་མར་ལྷ་མིའི་
བདེ་བ་འདོད། །དེའི་དོན་དུ་མི་དགེ་བཅུ་པོ་སྤངས། །ལས་དགེ་བཅུ་དང་དུ་ལེན་མཁན་གྱི། །མི་དེ་ལ་སྐྱེས་བུ་ཆུང་ངུ་ཟེར། །སྤྱིར་ཁམས་གསུམ་འཁོར་བའི་སྡུག་བསྔལ་



*
༄༅།
།བསམས། །མཐོ་ལྷ་མིའང་བདེ་སྐྱིད་མེད་པར་ཤེས། །མར་འཁོར་བའི་གནས་ལ་ཞེན་པ་ལོག །ཡར་ཐར་བའི་གོ་འཕང་ཐོབ་ན་འདོད། །དེ་
འཐོབ་ཐབས་བསླབ་གསུམ་ཉམས་ལེན་པའི། །མི་དེ་ལ་སྐྱེས་བུ་འབྲིང་ཞེས་ཟེར། །རང་འཁོར་བར་སྐྱེས་ནས་སྡུག་མྱོང་ལྟར། །མ་འགྲོ་བ་ཀུན་ཀྱང་དེ་འདྲ་སྙམ། །རང་
གཅིག་པུ་ཐར་འདོད་བློ་སྤངས་ནས། །གཞན་མ་གྱུར་སེམས་ཅན་ཀུན་དོན་དུ། །ཡར་སངས་རྒྱས་གོ་འཕང་འཐོབ་འདོད་ནས། །བྱམས་སྙིང་རྗེ་བྱང་ཆུབ་སེམས་ཀྱི་སྒོས། །
ལམ་ཕྱིན་དྲུག་བསྡུ་བཞི་སློབ་མཁན་གྱི། །མི་དེ་ལ་སྐྱེས་བུ་ཆེན་པོ་ཟེར། །སྤྱིར་སྐྱེས་བུ་ཆེ་འབྲིང་ཆུང་གསུམ་གྱི། །དོན་གང་ཡང་བསྒྲུབས་ན་ཆོག་དུས་འདིར། །ཆོས་བྱང་
ཆུབ་ལམ་རིམ་ཆེ་ཆུང་བཞིན། །སྒྲུབ་ནུས་ན་བདེ་སྐྱིད་ཉི་མ་འཆར། །དོན་དེ་ཕྱིར་ཕྱི་མར་བདེ་འདོད་ན། །ཚེ་འདི་ཡི་བྱ་བ་བློ་ཡིས་ཐོངསཾ། །གནས་ཤིན་ཏུ་དབེན་པའི་དགའ་
ཚལ་དུ། །ཆོས་བྱང་ཆུབ་ལམ་རིམ་ཉམས་སུ་ལོངས། །མི་ངས་ཀྱང་ཉམས་ལེན་དེ་ལྟར་བྱས། །ཁྱེད་གཉིས་ཀྱང་དེ་ལྟར་མཛད་ན་ལེགས། །དོན་དེ་བཞིན་ཉམས་སུ་ལེན་



པ་ལ། །གེགས་གོལ་ས་མེད་པའི་སྨོན་ལམ་འཚལ། །ཞེས་པ་འདི་ནི་སྡེ་བ་དབང་པོ་དང་དབུ་མཛད་སྦྱིན་པ་གཉིས་ལ་སྨྲས་པའོ། །ཀུན་རྫོབ་ཆོས་ཀུན་གནས་ལུགས་དཔྱད་ཚེ་སྣང་སྟོང་གཟིགས་་
མོར་ལམ་ལམ་ལམ། །ཤེས་རབ་མཚོན་གྱིས་བདག་འཛིན་བཅད་ཚེ་སྟོང་ཉིད་དབྱིངས་སུ་ལྷོད་ལྷོད་ལྷོད། །གང་ཤར་རྣམ་རྟོག་ངོ་བོར་བལྟས་ཚེ་འཛིན་མེད་ཀློང་དུ་ཁྲོལ་ལོ་
ལོ༑ །དོན་དམ་ཆོས་དབྱིངས་ངང་ལ་བཞག་ན་སྟོང་གསལ་ཁྱབ་གདལ་མེ་རེ་རེ། །མཐའ་བྲལ་ཆོས་དབྱིངས་ཆེན་པོའི་ཀློང་ན་འཁོར་འདས་ལྟད་མོར་ཤིག་ཤིག་ཤིག །ཀུན་
ཁྱབ་མཉམ་བཞག་མིག་གིས་བལྟས་ན་ཐམས་ཅད་སྒྲིབ་མེད་ས་ལ་ལ། །མ་རྟོགས་འགྲོ་ལ་སྙིང་རྗེ་སྐྱེས་དུས་མིག་ནས་མཆི་མ་ཤ་ར་ར། །སྟོང་ཉིད་སྙིང་རྗེའི་ཤུགས་ཀྱིས་
བསྐྱོད་དུས་འགྲོ་དོན་ཡིད་ལ་ཝ་ལ་ལ། །ལུས་ངག་འགྲོ་བའི་དོན་ལ་བརྩོན་དུས་འདི་འདྲའི་མགུར་དབྱངས་ལྷང་ལྷང་ལྷང་། །ཞེས་པ་འདི་ཡང་ཉིན་ཞིག་ཡིད་ལ་ཤར་བ་ལྟར་བྲིས་
པའོ༑ །བདག་བས་གཞན་གཅེས་བྱང་ཆུབ་སེམས། །མངའ་བ་རྣམས་ལ་གུས་ཕྱག་འཚལ། །གནོད་པ་བྱས་ཀྱང་ཕན་འདོགས་པའི། །སྐྱེས་མཆོག་རྣམས་ལ་སྐྱབས་སུ་



བརྒྱད་
༄༅། །མཆི། །སེམས་ཅན་མཐོང་ཐོས་ཐམས་ཅད་ལ། །ཕ་མ་བུ་ཚའི་འདུ་ཤེས་བསྐྱེད། །སྡུག་བསྔལ་ཅན་ལ་སྙིང་རྗེ་དང་། །བདེ་བ་མེད་ལ་བྱམས་
པ་སྒོམས། །ཁེ་དང་རྒྱལ་ཁ་གཞན་ལ་བྱིན། །གྱོང་དང་ཕམ་ཁ་རང་གིས་ལོངས། །བླངས་ཀྱང་ཚུར་ལ་ཁྲོ་གྱུརན། །ཕར་ལ་བྱམས་པ་ཆེན་པོ་སྒོམས། །བསྒོམས་ཀྱང་
ཚིག་རྩུབ་སྨྲས་གྱུརན། །ཕར་ལ་འཇམ་པའི་གཏམ་སྙན་སྨོས། །སྨྲས་ཀྱང་སྐྱོན་མཚང་འབྲུ་གྱུར་ན། །ཕར་ལ་ཡོན་ཏན་བརྗོད་པར་བྱ། །བརྗོད་ཀྱང་ལག་གིས་རྡུང་གྱུར་
ན༑ །ཕར་ལ་ཕྱག་འཚལ་བསྙེན་བཀུར་བྱ། །བྱས་ཀྱང་ལན་དུ་གནོད་བྱེད་ན། །ད་དུང་ཕན་ཐོགས་ཆེན་པོ་བྱ། །བྱས་པས་མི་ཕན་གསོད་ན་ཡང་། །ད་དུང་ཕན་སེམས་
གཏོང་མི་བྱ། །སྐྱིདན་རང་བདེ་འགྲོ་ལ་ཐོངས། །འགྲོ་ཀུན་བདེ་བས་འཚོ་བར་སྨོན། །སྡུག་ན་གཞན་སྡུག་ཚུར་ལ་ལོངས། །འགྲོ་ཀུན་སྡུག་དང་བྲལ་བར་སྨོན། །ཆོས་
འདི་རྒྱུད་ལ་ཡོད་ན་གཞན། །གང་ཡང་མེད་རུང་སངས་རྒྱས་འགྱུར། །ཆོས་འདི་རྒྱུད་ལ་སྐྱེས་པའི་མི། །དེནི་གང་ན་གནས་ཀྱང་བདེ། །ཆོས་འདིའི་ཚིག་དོན་དྲན་ཙམ་



མགུར་འབུམ་སྨད་ཆ
གྱིས༑ །ཆགས་སྡང་སྐྱེས་པ་ཞི་བར་འགྱུར། །ཞེས་པ་འདི་ཡང་སློབ་བུ་བློ་བཟང་ཚུལ་ཁྲིམས་ཀྱིས་བློ་སྦྱོང་ཞིག་དགོས་ཞེས་བསྐུལ་ངོར་བྲིས་པའོ། །སྔོན་བྱོན་གྲུབ་ཐོབ་ཕོ་མོ་ཡིས། །དང་པོ་མཚན་ལྡན་
བླ་མ་བཙལ། །ལུས་དང་སྲོག་ལ་མ་བལྟས་པར། །བསམ་དང་སྦྱོར་བས་ཚུལ་བཞིན་བསྟེན། །བླ་མ་དེས་ཀྱང་རྗེས་སུ་བཟུང་། །གདམས་ངག་ཟབ་མོ་མ་སྦས་པར། །
# དུས་གསུམ་སངས་རྒྱས་གཤེགས་ཤུལ་གྱི། །མ་ནོར་ལམ་བཟང་གསལ་བར་བསྟན། །བར་དུ་ལམ་དེ་སྒོམ་པའི་དུས། །ཚེ་འདིའི་བྱ་གཞག་རྨང་ནས་བཤིག །འཇིག་རྟེན་
ཆོས་བརྒྱད་རྡོག་བརྫིས་བྱས། །རྟག་ཏུ་རི་ཡི་བུ་བྱས་ཏེ། །ན་བུན་སྔོན་པོ་གོས་སུ་གྱོན། །བྲག་ཕུག་ཡུན་རིང་ཞྭ་ལྟར་བསྟེན། །ལྟོ་གོས་གཏམ་ལ་གྱོང་བསྐུར་ནས། །སྤང་
ལ་ཕུར་བ་བཏབ་པ་ལྟར། །སྟན་གྱི་ཐོག་ཏུ་སྡོད་ཚུགས་ཤིང་། །ཡེངས་མེད་རྩེ་གཅིག་བསྒོམས་པའི་མཐུས། །བླ་མའི་གདམས་ངག་སྙིང་ལ་ཞུགས། །སྙིང་ལ་ཉམས་
རྟོགས་ཉི་མ་ཤར། །ཐ་མ་ཤིན་ཏུ་བརྒལ་དཀའ་བའི། །སྲིད་པའི་ར་བ་དུམ་བུར་གཏུབས། །བདེ་ཆེན་ཐར་བའི་གྲོང་ཁྱེར་དུ། །ངོ་མཚར་ལྟས་བཟང་བཅས་ཏེ་གཤེགས། །



༧ ༄༅། །གྲུབ་ཐོབ་གོང་མའི་རྣམ་ཐར་ལྟར། །བདག་ཀྱང་དང་པོ་བླ་མ་བསྟེན། །ངོ་མཚར་ཟབ་རྒྱའི་གདམས་ངག་བླངས། །བར་དུ་ཚེ་འདི་བློ་ཡིས་
བཏང་། །མེ་ཏོག་ལྗོན་ཤིང་བཀྲ་བའི་ལྗོངས། །བུང་བས་སྙན་པའི་སྒྲ་སྒྲོག་ཅིང་། །བྱ་བྱེའུ་འཕུར་ལྡིང་འཇོ་སྒེག་གཡོ། །རི་དྭགས་བག་ཕེབས་གནས་པའི་ས། །ཤིན་ཏུ་
དབེན་པའི་དགའ་ཚལ་དུ། །གཅིག་པུར་ཉམས་ལེན་བྱས་པའི་མཐུས། །ད་ལྟ་བདེ་སྐྱིད་ཉི་མ་ཤར། །སློབ་བུ་རྣམས་ཀྱང་དེ་བཞིན་མཛོད། །ཅེས་པ་འདི་ཡང་སློབ་བུ་འགའ་རེས་ཁྱེད་ཀྱིས་
༦༢ སྔར་ཇི་ལྟར་མཛད། ངེད་རྣམས་ཀྱིས་ཇི་ལྟར་བྱ་ཟེར་ཚེ་སེམས་ལ་ཤར་བ་ལྟར་བྲིས་པའོ། །སྤང་ན་སོ་རྒས་པའི་དུས་འདིར། །ལུས་སྐྱེད་པའི་དྲིན་ཅན་ཕ་མ། །གྲོགས་མཛའ་བཤེས་ཐམས་ཅད་རིམ་
བཞིན། །ཚེ་ཕྱི་མའི་ལམ་ལ་ཞུགས་སོང་། །གཉེན་མཛའ་བཤེས་སྙིང་དང་འདྲ་བ། །དུས་ལན་གཅིག་འབྲལ་མི་ཕོད་རུང་། །དགྲ་འཆི་བདག་བསམ་ལོག་སླེབས་ནས། །
ཀུན་དབང་མེད་གཏན་བྲལ་བྱས་སོང་། །དཔེ་ཚོང་འདུས་མགྲོན་པོ་བཞིན་དུ། །སྔར་ལྷན་ཅིག་ཡུད་ཙམ་འགྲོགས་ཀྱང་། །ཡུན་མི་རིང་སོ་སོར་གྱེས་ནས། །ད་འདུ་བའི་



མགུར་འབུམ་སྨད་ཆ་
འབྲེལ་བ་ཆད་སོང་། །སེམས་ཆགས་པའི་གཉེན་བཤེས་བྲལ་ནས། །རང་གཅིག་པུར་ས་མཐར་འཁྱམས་ཚེ། །ཀུན་མི་རྟག་འགྱུར་ཚུལ་བསམས་པས། །ནང་སེམས་ལ་
སྐྱོ་བ་སྐྱེས་སོང་། །ད་རང་ཡང་མྱུར་དུ་འཆི་ངེས། །སེམས་ཆགས་ཞེན་འཁྲི་བ་བཅད་ནས། །གནས་དབེན་པའི་དགའ་ཚལ་ཉམས་དགར། །ཆོས་སྒྲུབ་བཞིན་འཆི་བར་
སྨོནནོ། །ཞེས་པ་འདི་ཡང་ཉིན་ཞིག་སེམས་ལ་ཤར་བ་ལྟར་བྲིས་པའོ། །རབ་ཡངས་ཐུགས་ཀྱི་འཆི་མེད་ལམ་ཡངས་པོར། །རབ་གསལ་མཁྱེན་པའི་རྟ་བདུན་དཀྱིལ་འཁོར་རྒྱས། །རབ་
རིབ་རྨོངས་པའི་མུན་པ་རྩད་ནས་སངས། །རབ་འབྱམས་ཆོས་ཀུན་གཟིགས་པའི་བླ་མར་འདུད། །བྱང་ཆུབ་ལམ་རིམ་དར་གྱི་ཤམ་བུས་མཛེས། །མཛེས་པར་མ་ཟད་
སྔགས་རིམ་ཏོག་གིས་མཚན། །མཚན་པའི་ཐུབ་བསྟན་རྒྱལ་མཚན་བསྒྲེངས་པའི་བུ། །བུ་བཟང་ཡིན་པས་ལེགས་བཤད་མགུལ་དར་སྒྲོན། །རྙེད་དཀའི་དལ་འབྱོར་མི་ལུས་
རིན་ཆེན་གྲུ། །མཇལ་དཀའི་དགེ་བའི་བཤེས་གཉེན་མཉན་པ་གཉིས། །འཛོམ་དཀའ་ད་རེས་འཛོམས་པའི་དུས་སྐབས་འདིར། །བརྒལ་དཀའ་འཁོར་བའི་མཚོ་ལས་སྒྲོལ་



བཅུ་ཐམ་པ་
།རེ་རན། །མི་སྡུག་གཉེར་མའི་ཞགས་ནག་ལུས་ལ་བཀྲམ། །སྐྲ་དཀར་མཆེ་བ་རྣོན་པོས་སྤྱི་བོར་བཏབ། །ན་རྒ་ལྕེ་ཡིས་བཀྲག་མདངས་བཅུད་
འཕྲོག་པའི། །འཆི་བདག་ཁ་རུ་ཆུད་ན་སྒྲོལ་མི་ནུས། །འཁོར་བའི་བཙོན་དོང་ནང་དུ་རྟག་པར་ཉལ། །ཉེས་སྤྱོད་མི་གཙང་གཤང་གཅིས་ལུས་ལ་གོས། །མི་འདོད་སྡུག་
བསྔལ་ཆད་ལས་མྱོང་བཞིན་དུ། །ཞེ་བློ་བདེ་བར་སྡོད་པ་ཤིན་ཏུ་འཁྲུལ། །སྐྱེ་རྒ་ན་འཆིའི་ལམ་གྱི་བཞི་མདོར་ཉལ། །སྡུག་བསྔལ་གསུམ་གྱི་ཚ་གྲང་བཀྲེས་སྐོམ་མྱོང་། །མ་
རིག་དམུས་ལོང་འགྲོ་དྲུག་མ་རྣམས་ཀྱི། །སྡུག་གྲོགས་བྱས་ནས་བསྡད་ཀྱང་དགོས་པ་ཆུང་། །གང་ལ་མ་ཆགས་ཀུན་ལ་ཕན་པའི་ཕྱིར། །བྱམས་དང་སྙིང་རྗེ་བྱང་སེམས་
གྲུ་གཟིངས་སྡོམ། །བསོད་ནམས་ཡེ་ཤེས་ཚོགས་གཉིས་དར་ཆེན་ཕྱིར། །ཀུན་མཁྱེན་ནོར་བུ་ལེན་དུ་ད་ཆོས་ཤིག །བརྩོན་འགྲུས་རླུང་གིས་ཚོགས་གཉིས་དར་ཆེན་སྐྱོད། །
སྐྱོད་དང་མྱུར་དུ་སྒྲིབ་གཉིས་མཚོ་ལས་སྒྲོལ། །སྒྲོལ་ཐུབ་ཕྱིན་ཆད་སྐུ་གཉིས་ནོར་བུ་ལོན། །ལོན་པས་བདག་གཞན་དོན་གཉིས་འགྲུབ་པར་འགྱུར། །ཕྱི་རོལ་ཁ་བཏགས་



འབུལ་མཁན་མང་མཆིས་ཀྱང་། །ལེགས་བཤད་ཁ་བཏགས་བློ་གྲོས་འདོམ་ལ་འཇལ། །བུ་ཡི་མགུལ་དུ་སྒྲོན་མཁན་ཕ་མིན་སུ། །བུ་ཁྱོད་འདི་འདྲའི་མགུལ་རྒྱན་གྱིས་དང་
མཛེས༑ །ཞེས་པ་འདི་ཡང་སློབ་བུ་རྟོགས་ལྡན་འཇམ་དཔལ་ལ་སྤྲིངས་པའོ། བདེ་ཆེན་ཆོས་དབྱིངས་ཕོ་བྲང་དུ། །བདེ་བར་བཞུགས་པའི་བླ་མ་ལ། །རབ་ཏུ་གུས་པས་ཕྱག་བྱས་ནས། །རྣལ་
འབྱོར་བདེ་ལུགས་དཔྱངས་སུ་ལེན། །བླ་མས་ངེས་དོན་བསྟན་ནས་བཟུང་། །གུ་ཡངས་ཡན་པ་བློ་རེ་བདེ། །ཆོས་རྣམས་བར་སྣང་འཇའ་ཚོན་བཞིན། །སེམས་ཀྱི་དབྱིངས་
སུ་ཤར་བས་བདེ། །སེམས་ཉིད་ནམ་མཁའ་ཡངས་པ་ལྟར། །སྟོང་གསལ་མཐའ་དབུས་མེད་པས་བདེ། །མཉམ་རྗེས་སྣང་སེམས་རོ་གཅིག་འདྲེས། །ལྟད་མོ་ཅིར་ཡང་
མཐོང་བས་བདེ། །འཁོར་འདས་ཐམས་ཅད་སེམས་སུ་རྫོགས། །སྲིད་ཞིའི་སྤང་བླང་བྲལ་བས་བདེ། །བསྒོམ་བྱ་སྒོམ་བྱེད་གཅིག་ཏུ་འདྲེས། །བསྒོམ་རྒྱུ་རྡུལ་ཙམ་མེད་
པས་བདེ། །མི་བསྒོམ་སྙམ་ཡང་སྒོམ་དུ་སོང་། །བསྒོམ་ལ་རྒྱུན་འཆད་མེད་པས་བདེ། །དེ་ལྟར་མ་རྟོགས་འགྲོ་བ་ལ། །ཕྱོགས་མེད་སྙིང་རྗེ་སྐྱེས་པས་བདེ། །སྒྱུ་མ་



།མཁན་གྱི་སྤྲུལ་སྦྱར་ལྟར། །ཞེན་མེད་འགྲོ་དོན་བྱས་པས་བདེ། །ནམ་ཞིག་སྒྱུ་ལུས་འཇིག་པའི་ཚེ། །འཆི་བ་ཆོས་སྐུར་གྲོལ་བས་བདེ། །ཆོས་
སྐུའི་དབྱིངས་ལས་མ་གཡོས་བཞིན། །གོཟུགོས་སྐུས་འགྲོ་དོན་འོང་བས་བདེ། །ཚེ་འདིར་བདེ་ཞིང་ཕྱི་མར་སྐྱིད། །ཀུན་ཀྱང་འདི་ལྟར་བདེ་བར་སྨོན། །ཞེས་པ་འདི་ཡང་དད་བརྩོན་
ཤེས་རབ་སྙིང་རྗེ་དང་ལྡན་པའི་སློབ་བུ་སངས་རྒྱས་དོན་གྲུབ་ཀྱིས་བདེ་ཞུས་བྱས་པའི་སྐབས་སེམས་ལ་ཤར་བ་ལྟར་ཡི་གེར་བྲིས་པའོ། །རྗེ་བླ་མ་རྒྱལ་བ་སྲས་བཅས་རྣམས། །སྤྱིར་འགྲོ་དྲུག་ཡོངས་ལ་ཐུགས་རྗེས་
གཟིགས། །སྒོས་བདག་ལ་རེ་ལྟོས་བྱེད་མཁན་གྱི། །རྒྱུད་སྨིན་ཅིང་གྲོལ་བར་བྱིན་གྱིས་རློབས། །སྤྲང་བདག་གིས་ཆོས་མང་མི་ཤེས་ཀྱང་། །རང་གང་ཤེས་གོ་ཚད་
དབྱངས་སུ་ལེན། །ཁྱེད་ཤེས་པ་རྣམས་ལའང་གསལ་འདེབས་དགོས། །ཆོས་ཤེས་རུང་གུས་པའི་ཚུལ་གྱིས་ཉོན། །རྟེན་དལ་འབྱོར་མི་ལུས་ཐོབ་དུས་འདིར། །ཡར་
སངས་རྒྱས་ཞིང་དུ་འགྲོ་བ་དང་། །མར་ངན་སོང་གནས་སུ་འགྲོ་བ་ཡི། །དབང་གཉིས་ཀ་རང་གི་ལག་ན་ཡོད། །དུས་ཡང་ཡང་རྙེད་དཀའི་མི་ལུས་འདི། །ཡུན་མི་རིང་



མྱུར་དུ་འཇིག་པར་ངེས། །ཁོང་འཆི་བདག་ཕོ་ཉ་སླེབས་པའི་ཚེ། །ཚེ་འདི་རུ་ཞག་གཅིག་སྡོད་དབང་མེད། །རང་ཤི་ཚེ་འཁོར་བར་སྐྱེ་བའི་རྒྱུ། །ལས་ཉོན་མོངས་གཉིས་ཀྱི་
གཞན་དབང་གིས། །སྐྱེས་ཕྱིན་ཆད་བདེ་བའི་གོ་སྐབས་མེད། །ད་འཁོར་བར་ཕྱི་ཕྱག་འཚལ་རེ་རན། །ལས་ཉོན་མོངས་དབང་གིས་འཁོར་བར་སྐྱེས། །སྡུག་སྣ་ཚོགས་
མྱོང་བའི་འགྲོ་བ་ཀུན། །ཚེ་སྔོན་མ་རང་གི་ཕ་མར་གྱུར། །ཁོང་རྣམས་ཀྱང་ཡལ་བར་འདོར་མི་རུང་། །རང་འཁོར་བའི་སྡུག་བསྔལ་འདི་ལས་ཐར། །གཞན་ཐར་བའི་བདེ་
ལ་འགོད་པ་ལ། །སྐྱོན་ཀུན་ཟད་ཡོན་ཏན་ཀུན་ལྡན་གྱི། །མཆོག་སངས་རྒྱས་གོ་འཕང་ཐོབ་པ་དགོས། །དེ་ཐོབ་ཐབས་རྒྱ་ཆེ་གྲངས་མང་ཡང་། །མདོར་བསྡུས་ན་མི་དགེའི་
སྡིག་པ་སྤངས། །ལས་དགེ་བ་བསྒྲུབ་པ་འདི་ཀ་ཡིན། །ལས་མི་དགེའི་སྡིག་པ་མ་སྤངསན། །མཆོག་སངས་རྒྱས་འཐོབ་པ་ཕར་ལ་ཞོག །ཡར་ལྷ་མིའི་གོ་འཕང་འཐོབ་
མི་འགྱུར། །མར་ངན་སོང་ངན་འགྲོའི་རིགས་སུ་སྐྱེ། །ལས་དཀར་པོ་དགེ་ལ་འབད་གྱུར་ན། །ཚེ་འདིར་ཡང་བདེ་ལ་ཕྱི་མར་སྐྱིད། །དུས་རིང་མིན་མྱུར་དུ་སངས་རྒྱས་ སྤུ



༄༅། །ནས། །མ་འགྲོ་བ་ཡོངས་ལ་ཕན་ཐོགས་འགྱུར། །དོན་དེ་ཕྱིར་ཆགས་སྡང་རྨོངས་གསུམ་སྒོས། །ལས་མི་དགེ་བཅུ་སོགས་སྡིག་མ་བྱེད། །
སྡིག་སྔར་བྱས་རྣམས་ལ་བཤགས་པ་དང་
། །ད་ཕྱིན་ཆད་མི་བྱེད་སྡོམ་སེམས་གྱིས། །དེ་བྱསན་སྔར་བྱས་སྡིག་པ་འདག །བྱམས་སྙིང་རྗེ་བྱང་ཆུབ་སེམས་ཀྱི་སྒོས། །ལས་
དགེ་བ་བཅུ་སོགས་ཆོས་ལ་འབོད། །ཆོས་སྔར་བྱས་རྣམས་ལ་དགའ་བ་དང་། །ད་ཕྱིན་ཆད་བྱེད་པའི་བློ་རྒྱ་སྐྱེད། །དེ་བྱས་ན་སྔར་བྱས་དགེ་བ་འཕེལ། །ཆོས་གང་བྱས་
ཚུ་ མཇུག་ཏུ་བསྟན་འགྲོ་ལ། །སྤྱིར་ཕན་པའི་བསྔོ་སྨོན་གང་ཤེས་དང་། །སྒོས་རང་ཉིད་མ་གྱུར་འགྲོ་དོན་དུ། །སངས་མྱུར་དུ་རྒྱས་པའི་བསྔོ་སྨོན་གྱིས། །དོན་དེ་ལྟར་མཛད་ན་
གནས་སྐབས་བདེ། །མཐར་སངས་རྒྱས་འཐོབ་པར་རྒྱལ་བས་གསུངས། །གསུང་ཚད་མར་ཟུངས་ལ་ཉམས་སུ་ལོངས། །ཆོས་དེ་བཞིན་ཉམས་སུ་ལེན་མཁན་ལ། །རྗེ་རྩ་
བརྒྱུད་བླ་མའི་བྱིན་གྱིས་རློབས། །ལྷ་ཡི་དམ་ཚོགས་ཀྱིས་དངོས་གྲུབ་སྩོལ། །མ་མཁའ་འགྲོ་སྲུང་མས་བུ་བཞིན་སྐྱོངས། །གཏམ་འདི་ལས་བྱུང་བའི་དགེ་ཚོགས་རྣམས། །



མ་འགྲོ་བ་ཡོངས་ལ་ཕན་ཕྱིར་བསྔོ། །ཀུན་གནས་སྐབས་བདེ་ཞིང་སྐྱིད་པ་དང་། །མཐར་རྣམ་མཁྱེན་སངས་རྒྱས་མྱུར་འཐོབ་ཤོག །ཅེས་པ་འདི་ཡང་དད་གཏོང་སོགས་འཕགས་པའི་ནོར་
བདུན་གྱིས་ཕྱུག་པའི་སློབ་བུ་སྒར་དཔོན་དབང་རྒྱལ་ནོར་བུ་ལ་སྨྲས་པའོ། །བསླུ་མེད་གཏན་གྱི་སྐྱབས་གནས་མཆོག་གསུམ་དང་། །དཔག་མེད་ཡོན་ཏན་འབྱུང་གནས་རྩ་གསུམ་ལྷ། །ཐོགས་
ཎྞཾ མེད་འཕྲིན་ལས་སྒྲུབ་པའི་ཆོས་སྐྱོང་རྣམས། །ཟླ་མེད་རྩ་བའི་བླ་མའི་རྣམ་འཕྲུལ་དུ། །གོ་ནས་སྐྱབས་གཅིག་བླ་མ་དམ་པ་ལ། །སྙིང་ནས་རྩེ་གཅིག་གུས་པས་ཕྱག་བྱས་
ནས༑ །སྐལ་བཟང་ཚེ་གཅིག་སངས་རྒྱས་འདོད་རྣམས་ལ། །གདམས་ངག་མཆོག་ཅིག་བཤད་ཀྱིས་གུས་པས་ཉོན། །འཁོར་འདས་ཆོས་ཀུན་ངོ་བོ་མཁའ་ལྟར་སྟོང་། །སྟོང་
བཞིན་རྣམ་པ་སྣང་བ་རྨི་ལམ་འདྲ། །རྨི་ལམ་སྣང་བ་སེམས་ལས་བྱུང་བ་ལྟར། །འཁོར་འདས་ཆོས་རྣམས་རང་གི་སེམས་ལས་བྱུང་། །སེམས་ཀྱི་ངོ་བོ་མཁའ་ལྟར་ཡེ་ནས་
སྟོང༌། །སྟོང་གསལ་སེམས་ཀྱི་མཁའ་ཀློང་ཡངས་པ་རུ། །ཆོས་རྣམས་རྒྱ་མཚོ་དྭངས་པའི་ཟླ་གཟུགས་ལྟར། །འགག་མེད་ཤརཞིང་གང་ཤར་འཛིན་པ་མེད། །སྣང་བཞིན་



A
༄༅། །སྟོང་ལ་སྟོང་བཞིན་སྣང་བ་ཡི། །སྣང་སྟོང་ཐབས་ཤེས་ཟུང་འཇུག་ཡངས་པའི་ལམ། །མཉམ་རྗེས་སྣང་སེམས་དབྱེ་རུ་མ་མཆིས་པས། །རྣམ་
པ་ཀུན་གྱི་མཆོག་ལྡན་སྟོང་བ་ཉིད། །དེ་ཡི་ངང་ལ་མཉམ་པར་འཇོག་ཙན། །ནམ་མཁའ་བཞིན་དུ་མཐའ་དབུས་མེད་པར་ཞོག །བར་སྣང་བཞིན་དུ་ངོས་བཟུང་མེད་པར་
ཞོག །ས་གཞི་བཞིན་དུ་གཡོ་འགུལ་མེད་པར་ཞོག །དེ་ལྟར་མཉམ་པར་བཞག་ན་ནོར་བུ་ལས། །འདོད་དགུ་འབྱུང་ལྟར་འགྲོ་ལ་སྙིང་རྗེ་དང་། །སྟོབས་དང་མི་འཇིགས་མི་
# བརྗེད་གཟུངས་ལ་སོགས། །སངས་རྒྱས་ཡོན་ཏན་གང་ཡིན་ཐམས་ཅད་འབྱུང་། །སྔོན་བྱོན་གྲུབ་ཐོབ་ཕོ་མོ་མཁའ་ལྡིང་གིས། །སྣང་སྟོང་ཟུང་འཇུག་ཡངས་པའི་གཤོག་ཟུང་
བརྒྱངས། །ཁམས་གསུམ་འཁོར་བའི་གཡང་ས་རབ་བཅད་ནས། །ཀུན་མཁྱེན་མཁའ་ཀློང་ཡངས་པར་འཕུར་ནས་སོང་། །ཁ་མིག་ཡར་ལྟ་སྐལ་བཟང་ཁྱུང་ཕྲུག་རྣམས། །
འཇིག་རྟེན་ཆོས་བརྒྱད་སྒོང་ཤུན་རྡོག་བརྫིས་ཐོངས། །དབེན་པའི་བྲག་ལ་རྔ་རྩ་ལེགས་གཏོད་ལ། །ཟུང་འཇུག་འདབ་གཤོག་རྒྱངས་ལ་ད་འཕུར་ཅིག །བདག་སེམས་དྲི་མེད་ a



མགུར་འབུམ་སྨད་ཆ།
རབ་དཀར་གངས་རི་ལ། །སྟོང་གསལ་འཛིན་མེད་ཉི་འོད་ལྷུང་བའི་མོད། །སྔར་བས་ཉམས་རྟོགས་འོད་དཀར་ཆེས་ཆེར་གསལ། །གླུ་དབྱངས་སྙན་པའི་ཆུ་རྒྱུན་ལྷུང་ལྷུང་
བབས༑ །འདི་ཉིད་གདུལ་བྱའི་ཞིང་ལ་འགྲེམ་ནུསན། །ཉམས་རྟོགས་ཡོན་ཏན་འབྲས་བུ་ཅི་ཡང་འཁྲུངས། །ཉོན་མོངས་ཚད་པས་གདུངས་པས་འཐུང་ནུསན། །དུག་ལྔའི་
ཚ་གདུང་སེལ་བར་གདོན་མི་ཟ། །འདི་ལྟར་ཉམས་སུ་ལེན་པའི་སྐལ་བཟང་གིས། །རིང་མིན་མྱུར་དུ་ཆོས་སྐུ་མངོན་གྱུར་ནས། །ཆོས་སྐུའི་དབྱིངས་ལས་གཡོ་བ་མེད་བཞིན་
དུ༑ །གཟུགས་སྐུ་གཉིས་ཀྱིས་འགྲོ་དོན་བྱེད་པར་ཤོག །ཅེས་པ་འདི་ཡང་སློབ་བུ་སྐལ་ལྡན་རང་གྲོལ་ལ་སྤྲིངས་པའོ། །དམར་སེར་མེ་ཏོག་རྒྱས་ནས། །ཟིལ་མངར་བཅུད་བཟང་མྱོང་
དུས༑ །བ་མོ་ཕོག་ན་མི་རུང་། །དེ་ལ་བརྟེན་པའི་བུང་བ། །ལྷོ་སྤྲིན་རོགས་སུ་སྦྲོན་ཅིག །སྔོ་ལྗང་སྙེ་མ་འཁྲུངསནས། །འབྲས་བུ་སྨིན་པ་ཟ་དུས། །སེར་བ་ཕོག་ན་མི་
རུང༌། །དེ་ལ་བརྟེན་པའི་ཞིང་བདག །སྔགས་འཆང་རོགས་སུ་སྦྲོན་ཅིག །མཐོ་རིས་བུ་མོར་འགྲོགས་ནས། །འདོད་དགུའི་གར་གྱིས་རྩེ་དུས། །སྦྱིན་སྐྱེས་བྱུང་ན་མི་



༄༅། །རུང་། །དེ་ལ་བརྟེན་པའི་ལྷ་བུ། །དཔུང་བཞི་རོགས་སུ་སྒྲོན་ཅིག །དལ་འབྱོར་མི་ལུས་ཐོབ་ནས། །དམ་པའི་ལྷ་ཆོས་བྱེད་དུས། །འཆི་
བདག་བྱུང་ན་མི་རུང༌། །དེ་ལ་བརྟེན་པའི་རང་སེམས། །ཚེ་ལྷ་རོགས་སུ་སྒྲོན་ཅིག །ཚེ་དཔག་མེད་ཀྱི་ཐུགས་རྗེས། །ཚེ་རིང་ནད་མེད་བྱུང་ན། །ཚེ་འདིའི་བྱ་བ་མ་བྱེད། །
ཚེ་དང་སྒྲུབ་པ་སྙོམས་དང་། །ཚེ་རབས་གཏན་དུ་བདེ་ཡོང་། །ཞེས་པ་འདི་ཡང་ཉིན་ཞིག་ཡིད་ལ་ཤར་བ་ལྟར་བྲིས་པའོ། །ཕ་ཡུལ་ལ་ཞེན་ཆགས་ནི་མ་བྱས། །མི་ཡུལ་གྱི་དབེན་པ་རྣམས་
%༡ བསྟེན་སོང་། །བསྟེན་དུས་སུ་རྣམ་གཡེང་ནི་མ་བྱས། །ཟབ་རྒྱས་ཀྱི་གདམས་པ་རྣམས་བསྒོམས་སོང་། །བསྒོམས་པའི་ཚེ་གོལ་ས་རུ་མ་ཤོར། །ས་ལམ་གྱི་གྲོལ་རྟགས་
རྣམས་ཤར་སོང་། ཡུལ་ཕྱོགས་ཀྱང་གཅིག་ཏུ་རང་མ་བསྡད། །ཕྱོགས་མེད་ཀྱི་རྒྱལ་ཁམས་ལ་ལངས་སོང་། །སོང་བའི་ཚེ་འདོད་ཡོན་དང་ཕྲད་ཀྱང་། །རླུང་བོ་བཞིན་
ཆགས་མེད་དུ་བཞུད་སོང་། །འགྲོ་བའི་ཚེ་རྒྱལ་ཁམས་ལ་བལྟས་པས། །ལྟད་མོ་ཡང་སྣ་ཚོགས་ཤིག་མཐོང་སོང༌། །གཞན་སྐྱོན་ཡང་མང་པོ་ཞིག་མཐོང་བས། །རང་སྐྱོན་



མགུར་འབུམ་སྨད་ཆ་
ཡང་ཡོད་པ་རྣམས་ཚོར་སོང་། །ཚོར་བའི་ཚེ་གབ་ནས་རང་མ་བཞག །མི་གཙང་བཞིན་ཕྱི་རོལ་ཏུ་བཏོན་སོང་། །འདྲིས་མེད་ཀྱི་ཡུལ་ཕྱོགས་སུ་འཁྱམས་དུས། །སྐྱིད་
སྡུག་ཀྱང་མང་བོ་ཞིག་མྱངས་སོང་། །རོ་སྙོམས་ཀྱི་སྤྱོད་པ་རང་བྱས་ནས། །ཆགས་སྡང་ལ་འབུར་འཇོམས་རང་བཏང་སོང་། །ཆོས་ཕྱིར་དུ་ཤི་ན་ཡང་རུང་སྙམ། །ལུས་
སྲོག་ཀྱང་ཆོས་ཕྱིར་དུ་དོར་སོང་། །ཁ་ཙམ་མིན་སྙིང་ནས་རང་དོར་བས། །ལྟོ་གོས་ཀྱི་འཇིགས་པ་དང་བྲལ་སོང་། །སྐྱིད་སྡུག་ལ་གདམ་ཁ་ནི་མ་བྱས། །གང་བྱུང་ཀུན་
ལམ་དུ་རང་ཁྱེར་སོང་། །སྡུག་བསྔལ་ཀྱང་བདེ་བ་རུ་ཤར་བས། །རྣལ་འབྱོར་ངས་སྐྱིད་གླུ་རང་བླངས་སོང་། །ཞེས་པ་འདི་ཡང་མི་འགའ་རེས་འདྲིས་མེད་ཀྱི་ཡུལ་ཕྱོགས་འགྲིམས་དུས་ཅི་འདྲ་བྱས་
སོགས་དྲིས་པའི་ཚེཡིད་ལ་ཤར་བ་ལྟར་ཡི་གེར་བྲིས་པའོ། །ཆོས་ཀུན་སྒྱུ་མ་ལྟ་བུར་ཤེས། །ཆོས་དབྱིངས་སྟོང་གསལ་ངང་ལ་བཞུགས། །ཆོས་རྗེ་བླ་མའི་ཞབས་ལ་འདུད། །ཆོས་བརྒྱད་
རྟོག་པ་འགག་ཏུ་གསོལ། །ཉོན་དང་ཚོགས་དྲུག་རང་གྲོལ་བ། །རྙེད་དང་མ་རྙེད་བདེ་མི་བདེ། །སྙན་དང་མི་སྙན་བསྟོད་སྨད་ལ། །འཇིག་རྟེན་ཆོས་བརྒྱད་མི་ཟེར་རམ། །



ཅ
བཅོ་ལྔ་
༄༅། །ཆོས་བརྒྱད་བཟང་ངན་གང་བྱུང་ལ། །བླང་དོར་ཆགས་སྡང་དགའ་མི་དགའི། །རྣམ་པར་རྟོག་པ་ཡོད་རིང་ལ། །ཆོས་པ་ཡིན་སྙམ་མ་སེམས་
ཤིག །རྨི་ལམ་བདེ་སྡུག་དར་རྒུད་རྣམས། །རྨིས་པའི་དུས་ཀྱང་རང་བཞིན་མེད། །སད་ཀྱང་བདེན་པར་མ་གྲུབ་པ། །ཤེས་ནས་དགའ་སྡུག་མེད་པ་ལྟར། །རྙེད་དང་མི་
རྙེད་བདེ་མི་བདེ། །གང་འདྲ་བྱུང་ཀྱང་དགའ་མི་དགའི། །རྣམ་པར་རྟོག་པ་མ་སྐྱེས་པར། །རྨི་ལམ་གནས་སྐབས་ཙམ་དུ་སོམས། །བྲག་ཆའི་སྒྲ་དབྱངས་བཟང་ངན་ལ། །
གྲགས་པའི་དུས་ཀྱང་རང་བཞིན་མེད། །དར་ཅིག་གྲགས་ནས་ཡལ་འགྲོ་བ། །ཤེས་ནས་དགའ་སྡུག་མེད་པ་ལྟར། །སྙན་དང་མི་སྙན་བསྟོད་སྨད་སྒྲ། །གང་འདྲ་གོ་ཡང་
དགའ་མི་དགའི། །རྣམ་པར་རྟོག་པ་མ་སྐྱེས་པར། །བྲག་ཆ་བཞིན་དུ་ཁྱེར་ལ་ཐོངས། །འཇའ་ཚོན་རི་མོ་གང་ཤར་ཡང་། །ཐམས་ཅད་ནམ་མཁའི་དབྱིངས་ནས་ཤར། །ནམ་
མཁའ་སྟོང་བ་ཡངས་དོག་དང་། །འཕོ་འགྱུར་མེད་པར་གནས་པ་ལྟར། །ཆོས་བརྒྱད་རྣམ་རྟོག་གང་ཤར་ཡང༌། །ཐམས་ཅད་སེམས་ཀྱི་དབྱིངས་ནས་ཤར། །སེམས་ཉིད་



མགུར་འབུམ་སྨད་ཆ་
སྟོང་གསལ་ཆོས་དབྱིངས་ཀྱི། །ངང་དུ་ཤེས་པ་གློད་ལ་ཞོག །བཞག་ཚེ་དགའ་སྡུག་རྣམ་རྟོག་རྣམས། །སེམས་ཉིད་འོད་གསལ་དབྱིངས་སུ་ནུབ། །འོད་གསལ་ངང་དུ་
དགའ་ཡལ་ལེ། །གནསན་རྨད་བྱུང་སྐལ་བ་བཟང་། །ཆོས་རྒྱལ་རྟོག་པ་འགགས་ཙན། །ཆོས་ཀྱང་རྣམ་དག་འོངས་པས་ན། །ཆོས་པའི་གྲལ་དུ་ཆུད་པ་ཡིན། །ཆོས་
བཞིན་བྱེད་ན་དེ་ལྟར་མཛོད། །ཅེས་པ་འདི་ཡང་ཉིན་ཞིག་ཆོས་བརྒྱད་གདོན་གྱིས་ཡིད་བསྐྱོད་ནས་དགའ་མི་དགའི་རྟོག་པ་མང་པོ་བྱུང་དུས་རང་ཉིད་ལ་ཕན་ཕྱིརབྲིས་པའོ། །བྱ་བཏང་སྨོན་པ་གཏད་མེད་བདག་གི །ལྟ་
བ་ངོས་བཟུང་གཏད་སོ་མི་འདུག །གཏད་སོ་མེད་པས་བསྒོམ་རྒྱུ་མི་འདུག །བསྒོམ་རྒྱུ་མེད་པས་ཤོར་རྒྱུ་མི་འདུག །ཤོར་རྒྱུ་མེད་པས་འདུ་རྒྱུ་མི་འདུག །འདུ་རྒྱུ་མེད་པས་
འབྲལ་རྒྱུ་མི་འདུག །འདུ་འབྲལ་མེད་པ་ནམ་མཁའ་ལྟ་བུའི། །ཏིང་ངེ་འཛིན་ལ་ངང་གིས་གནས་སོང་། །རྒྱུན་འཆད་མེད་པའི་སྒོམ་ཞིག་འབྱུང་བ། །ཆོས་རྒྱལ་ཝང་གི་
བཀའ་དྲིན་ལགས་སོ། །སངས་རྒྱས་ལས་ཀྱང་བཀའ་དྲིན་ཆེ་བྱུང་། །དྲིན་ལན་སྒྲུབ་པའི་མཆོད་པ་འབུལ་ལོ། །སྒྲུབ་པ་སྙིང་པོར་བྱེད་པའི་དུས་སུ། །རྩ་བརྒྱུད་བླ་མའི་བྱིན་



༄༅། །གྱིས་རློབས་ཤིག །ཡི་དམ་ལྷ་ཡིས་དངོས་གྲུབ་སྩོལ་ཅིག །མཁའ་འགྲོ་སྲུང་མས་བར་ཆད་སྲུངསཤིག །མྱུར་དུ་ཆོས་སྐུ་མངོན་དུ་བྱས་ཏེ། །
གཟུགས་སྐུ་འགྲོ་བའི་དོན་ལ་བྱུང་ནས། །ནམ་མཁའི་མཐའ་མཉམ་འགྲོ་བ་ཡོངས་ལ། །ཕན་ཐོགས་རྒྱ་ཆེན་འབྱུང་བར་གྱུར་ཅིག །ཅེས་པ་འདི་ཡང་བྲིས་པའོ། །ལྷར་བཅས་འགྲོ་
བའི་གཙུག་རྒྱན་ཡིད་བཞིན་ནོར། །བཤད་སྒྲུབ་རྒྱལ་བསྟན་གསལ་བྱེད་ཉི་མ་མཆོག །ལུང་རྟོགས་ཡོན་ཏན་མི་ཟད་རྒྱ་མཚོའི་གཏེར། །འགྲོ་བ་ཡོངས་ཀྱི་མ་འདྲིས་འའ་
བཤེས་ཆེ། །བླ་མར་འོས་ཀྱང་སློབ་མའི་ཚུལ་འཛིན་པའི། །ཕ་བས་ལྷག་པའི་སྐལ་ལྡན་སྙིང་གི་བུ། །མཚན་སྙན་གང་ཤར་རང་གྲོལ་ཞེས་བྱ་བའི། །ཞབས་ཀྱི་པདྨོ་དྲི་མ་
མེད་དྲུང་དུ། །ཕྱོགས་མེད་རྒྱལ་ཁམས་ཡངས་པའི་ས་ཕྱོགས་སུ། །ཆགས་མེད་རླུང་ལྟར་རྒྱུ་བའི་བྱ་བཏང་བ། །འདོ་མེད་སྙོམ་ལས་སྨོན་པའི་གར་མཁན་གྱིས། །ཟོལ་
མེད་སྒོ་གསུམ་གུས་པས་འདི་སྐད་ཞུ། །མགོན་ཁྱོད་གཟུགས་སྐུ་རབ་ཏུ་བདེ་ངོས་ནས། །རིན་ཆེན་དང་པོ་ལ་སོགས་སྐྱེས་བཟང་དང་། །ཞལ་གསུང་ཚིགས་སུ་བཅད་པའི་



མགུར་འབུམ་སྨད་ཆ་
གླེགས་བུ་བཅས། །འབྱོར་བས་དངོས་མཇལ་ལྟ་བུའི་དགའ་སྤྲོ་ཤར། །ཕྲན་ཀྱང་རྩ་གསུམ་ལྷ་ཡི་ཐུགས་རྗེ་ཡིས། །ས་ཆུ་འཕྲོད་ཅིང་སྒྱུ་མའི་ལུས་པོ་བདེ། །དམ་པ་ཁྱེད་
དང་གཞན་གྱི་སྐུ་དྲིན་གྱིས། །མཐུན་རྐྱེན་འཛོམ་ཞིང་དགེ་སྦྱོར་འཕེལ་བར་མཆིས། །ཆེད་གསོལ་མགོན་ཁྱོད་བྱང་ཕྱོགས་གདུལ་བྱ་ཡི། །དོན་དུ་ཡུན་རིང་བཞུགས་པའི་
ཐུགས་འདུན་དང༌། །ཞབས་བརྟན་རིམ་གྲོ་ལོ་རེ་བཞིན་དུ་བསྒྲུབ། །ཉམས་ལེན་ཆུ་བོའི་རྒྱུན་བཞིན་མཛད་པར་ཞུ། །གང་ནུས་ཆོས་བྱེད་བདག་གིས་མགོན་ཁྱོད་ཀྱིས། །གང་
གསུང་ཐམས་ཅད་མི་བརྗེད་སེམས་ལ་འཇོག །གངས་ལྗོངས་བསྟན་པའི་གསལ་བྱེད་ཁྱེད་ཀྱིས་ཀྱང་། །གང་ཞུས་ནང་ལྟར་མཛོད་ཅེས་ཐལ་མོ་སྦྱོར། །ཐུགས་ཡིད་གཅིག་
ཏུ་འདྲེས་པའི་དཔོན་སློབ་རྣམས། །རྣམ་མཁྱེན་གོ་འཕང་མ་ཐོབ་དེ་སྲིད་དུ། །དུ་མའི་སྐྱེ་བ་བཟང་པོ་ལེན་པའི་ཚེ། །ཚེ་རབས་ཀུན་ཏུ་མཇལ་བའི་སྨོན་ལམ་འཚལ། །ཞེས་པ་
འདི་ཡང་བྱང་ཕྱོགས་གདུལ་བྱའི་གཙུག་རྒྱན་མཚན་ཡོངས་གྲགས་བླ་མ་གནས་བརྟན་ནམ། གསང་མཚན་གང་ཤར་རང་གྲོལ་ཏུ་འབོད་པས་གསུང་ཤོག་ཅིག་གི་འབྱོར་ལན་དུ་བྲིསནས་ཕུལ་བའོ། །བྱ་བཏང་རི་བ་ཁུ་བྱག་སྔོན་མོ་
32



།ང༌། །རི་ཁྲོད་དབེན་པའི་ལྗོན་ཤིང་ར་བ་ནས། །གང་ཤེས་ཉམས་ལེན་འཕུར་ལྡིང་གཡོ་བཞིན་དུ། །ལེགས་བཤད་སྐད་སྙན་ལྷང་ལྷང་འབྱིན་ལ་
སྤྲོ་ །ཡོངས་འཛིན་བྱ་མས་བསྐྱངས་པའི་རྒོད་ཕྲུག་ཁྱོད། །ཐོས་བསམ་གཤོག་བརྒྱངས་མདོ་རྒྱུད་བསྟན་བཅོས་མཁར། །འཕུར་ནས་ཡ་མཚན་ལྟད་མོ་ཅི་ཡང་མཐོང་། །ད་
ནི་བསྒོམ་བྱའི་གཟན་ལ་རུབ་པ་མཚར། །མཚན་ལྡན་བླ་མ་སྐུ་བཞིའི་གངས་རི་ལ། །མོས་གུས་གསོལ་འདེབས་ཉི་མ་མ་ཤར་ན། །བྱིན་རླབས་ཆུ་རྒྱུན་གཙང་མ་མི་འབྱུང་
༧ བས༑ །མོས་གུས་གསོལ་འདེབས་འོད་ཀྱིས་ལན་བརྒྱར་བཞུས། །བྱམས་དང་སྙིང་རྗེ་བྱང་སེམས་རྟར་ཞོན་ནས། །གཞན་ཕན་དཀྱུས་ཐོག་ཡང་ཡང་མ་བཅད་ན། །ལྷ་མིའི་
ཁྲོམ་ལ་ལྟད་མོ་མི་འབྱུང་བས། །གཞན་ཕན་དཀྱུས་ཐག་ཡང་དང་ཡང་དུ་ཆོད། །རང་ལུས་ལྷ་སྐུ་རྒྱལ་པོའི་གདན་ས་ལ། །འགྱུར་པ་མེད་པའི་རྒྱལ་སྲིད་མ་བཟུང་ན། །
མཁའ་འགྲོའི་འཁོར་འབངས་དབང་དུ་མི་འདུ་བས། །བསྐྱེད་རིམ་རྒྱལ་ས་འདི་ཉིད་རྟག་ཏུ་ཟུངས། །རྩ་རླུང་ཐིག་ལེའི་གཤག་ཤིང་བཟང་བོ་ལ། །ཨཤད་གཏུམ་མོའི་མེ་



ཞིག་མ་སྦྱར་ན། །བདེ་དྲོད་མེ་དཔུང་རང་འབར་མི་འབྱུང་བས། །བུམ་ཅན་རླུང་གིས་གཏུམ་མོའི་བདེ་དྲོད་སྦྱོར། །སེམས་ཉིད་སྟོང་གསལ་ནམ་མཁའ་ཡངས་པ་ལ། །རྣམ་
རྟོག་སྤྲིན་ཕུང་འཁྲིགས་པ་མ་དྭངས་ན། །མཁྱེན་རྩེའི་ཉི་ཟླ་གཟའ་སྐར་མི་བཀྲ་བས། །རྣམ་རྟོག་ལྷོ་སྤྲིན་མི་རྟོག་དབྱིངས་སུ་སྦོས། །འོད་གསལ་ལྷུན་གྲུབ་ཐོད་རྒལ་གདམས་
པཎྞཾ པ་ཡིས། །མྱོང་གྲོལ་ལྷ་ཡི་བདུད་རྩི་མ་འཐུངས་ན། །འཆི་མེད་འཇའ་ལུས་གོ་འཕང་མི་བརྙེས་པས། །ཐོད་རྒལ་སྣང་བཞིའི་བདུད་རྩི་ངོམས་མེད་ཐུངས། །ཕུན་ཚོགས་
ཚོགས་གཉིས་ཡིད་བཞིན་ནོར་བུ་ལ། །བསྔོ་སྨོན་བྱི་དོར་ཡང་ཡང་མ་བྱས་ན། །གཞན་ཕན་འཕྲིན་ལས་དགོས་འདོད་མི་འབྱུང་བས། །བསྔོ་སྨོན་རྣམ་དག་བྱི་དོར་ལན་མང་
གྱིས༑ །ཕ་རྒན་མགྲིན་པ་ལྷ་ཡི་ལམ་ཡངས་ནས། །ལེགས་བཤད་ཉི་མ་གཞོན་ནུས་མ་བརྩེས་ན། །སློབ་བུའི་བློ་གྲོས་པདྨོ་མི་བཞད་པས། །དེ་ཕྱིར་དྲི་མེད་གླུ་དབྱངས་འོད་
ཟེར་སྤྲོས། །ཞེས་པ་འདི་ཡང་སློབ་བུ་གང་ཤར་རང་གྲོལ་ལ་སྤྲིངས་པའོ། །ཆོས་ཐམས་ཅད་སྒྱུ་མའི་དཔེ་བརྒྱད་ལྟར། །གང་སྣང་ཡང་སྐྱ་མར་ལམ་ལམ་དུ། །ཀུན་གཟིགས་པའི་ཆོས་རྒྱལ་



༄༅། །ངག་གི་དབང་། །ཐུགས་བརྩེ་བས་བདག་གཞན་ཡོངས་ལ་གཟིགས། །སྔོན་ཐོག་མའི་དུས་ནས་ད་ལྟའི་བར། །བློ་མ་རིག་འཁྲུལ་བའི་སྔགས་
ཀྱིས་ཟིན། །ཕྱི་འཁྲུལ་སྣང་སྒྱུ་མའི་ལྟད་མོ་མཐོང་། །དེ་བདེན་པར་བཟུང་ནས་འཁོར་བར་འཁྱམས། །ད་སྒྱུ་མ་རྨི་ལམ་རབ་རིབ་དང་། །སའི་སྨིག་རྒྱུ་མིག་ཡོར་མེ་ལོང་
# གཟུགས། །ལྷའི་སྤྲུལ་བ་དྲི་ཟའི་གྲོང་ཁྱེར་བཞིན། །གང་སྣང་ཚད་རང་བཞིན་མེད་པར་རིག །ཀུན་ཚུགས་ཐུབ་བདེན་པར་མི་འཛིན་པར། །ཆོས་ཐམས་ཅད་སྒྱུ་མའི་དཔེ་
# བརྒྱད་ལྟར། །སྒོམ་ནུས་ན་སྐབས་ཤིག་མངོན་སུམ་དུ། །ཀུན་སྣང་སྟོང་སྒྱུ་མ་ལྟ་བུར་མཐོང་། །རང་སྒྱུ་མ་ལྟ་བུར་སངས་རྒྱས་ཚེ། །གཞན་སྒྱུ་མ་ལྟ་བུའི་སེམསཾ་ཅན་ལ། །
ཆོས་སྒྱུ་མ་ལྟ་བུར་ལེགས་བསྟནན། །ཀུན་སྒྱུ་མ་ལྟ་བུར་འཚང་རྒྱ་གསུངས། །དོན་དེ་ཕྱིར་རང་ལུས་སྣོདོ་བཅུད་ཆོས། །གང་སྣང་ཡང་བདེན་པོར་མི་འཛིན་པར། །ཀུན་སྒྱུ་
མའི་དཔེ་བརྒྱད་ལྟར་དུ་སྒོམས། །བློ་ཆགས་སྡང་དབང་དུ་མ་གཏོང་ཞིག །ནང་རང་སེམས་མ་རིག་གཉིད་ཀྱིས་ནོན། །ཕྱི་འཁྲུལ་སྣང་རྨི་ལམ་སྣ་ཚོགས་བྱུང་། །དེ་བདེནཾ་



མགུར་འབུམ་སྨད་མོ
པར་བཟུང་ནས་འཁོར་འཁྱམས་བདག །ད་མ་རིག་གཉིད་ལས་སད་པར་སྨོན། །དགེ་འདི་ཡིས་མ་གྱུར་སེམས་ཅན་རྣམས། །ཆོས་ཐམས་ཅད་སྒྱུ་མ་ལྟ་བུར་ཤེས། །དུས་
གནས་སྐབས་ཆགས་སྡང་ཀུན་ཞི་ནས། །མཐར་སྒྱུ་མ་ལྟ་བུར་འཚང་རྒྱ་ཤོག །ཅེས་པ་འདི་ཡང་ཉིན་ཞིག་སེམས་ལ་ཤར་བ་ལྟར་འཕྲལ་དུ་ཡི་གེར་བྲིས་པའོ། །ཆུ་ཕྲན་རྣམས་ཀྱངནི་ཕལ་ཆེར་
བསྐམས་སོང་། །ཆུ་བོ་ཆེན་པོ་ཡང་ཆུ་ཕྲན་གྱུར་སྣང༌། །རྒན་པ་རྣམས་ཀྱང་ནི་ཕལ་ཆེར་ཤི་སོང་། །གཞོན་ནུ་རྣམས་ཚོ་ཡང་རྒས་པར་གྱུར་སྣང་། །ཆུ་འཛིན་སྨུག་པོ་རྣམས་
མི་སྣང་ཡལ་ནས། །སྤྲིན་དཀར་གཞོན་ནུ་ཞིག་གསར་དུ་བྱུང་སྣང་། །སྔར་ཡོད་ཕྱུག་པོ་ཚོ་དབུལ་པོར་གྱུར་སོང་། །སྔར་མེད་དབུལ་པོ་རྣམས་ཕྱུག་པོར་གྱུར་སྣང་། །བྱ་
རྒྱལ་རྒོད་པོ་ཞིག་ནམ་འཕང་བསྟོད་སོང་། །སྐབས་ཤིག་མཐོ་ས་ནས་དམའ་སར་བབས་སྣང་། །མི་དྲེགས་འགའ་ཞིག་ནི་མཐོན་པོར་གྱུར་སོང་། །སྐབས་ཤིག་མཐོ་ས་ནས་
དམའ་སར་ལྷུང་སྣང་། །མགྲོན་ཁང་མགྲོན་པོ་རྣམས་འགྲོ་རན་གྱེས་སོང་། །མགྲོན་ཆུང་གསར་བ་རྣམས་བྱུང་ནས་བཟུང་སྣང་། །ཕ་ཡུལ་ཕ་མ་རྣམས་རྒས་ནས་ཤི་སོང་། །



* ༄༅། །བུ་དང་ཚ་བོ་རྣམས་སྐྱེས་ནས་བཟུང་སྣང༌། །སྔོ་ལྗང་རྩི་ཤིང་རྣམས་ཁ་དོག་འགྱུར་སོང་། །འབྲས་བུ་སྨིན་པ་ཡང་ཕལ་ཆེར་འཐོར་སྣང་། །ནག་
པོའི་སྐྲ་ལོ་རྣམས་དཀར་པོར་གྱུར་སོང་། །དུང་སོ་སུམ་ཅུ་ཡང་ཕལ་ཆེར་བུད་སྣང་། །ཆོས་རྣམས་ཐམས་ཅད་པོ་མི་རྟག་འགྱུར་སོང་། །རྟག་པའི་ཆོས་ཤིག་ནི་གང་ནའང་མི་
སྣང་། །ཚུལ་འདི་ཞིབ་ཏུ་རང་ཡིད་ལ་བསམས་སོང་། །བསམས་ཚེ་སྐྱོ་ཤས་ཤིག་མ་གཏོགས་མི་སྣང་། །ཚེ་འདིའི་བྱ་བ་རྣམས་བློ་ཡིས་ཐོངས་སོང་། །ད་ནི་གང་ལ་ཡང་
ཞེན་ཆགས་མི་སྣང་། །རང་བློ་དམ་ཆོས་ཀྱི་ཕྱོགས་སུ་ཤོར་སོང་། །ཆོས་མིན་བསམ་པ་ཞིག་འཆར་རྒྱུ་མི་སྣང་། །ཞེས་པ་འདི་ཡང་སྟོན་དུས་ཆུ་ཕྲན་བསྐམས་པ་དང་ཆུ་བོ་ཆེན་པོ་ཆུང་དུ་འགྲོ་བ་
སོགས་མཐོང་བས་རྐྱེན་བྱས་སེམས་ལ་སྐྱོ་ཤས་སྐྱེས་པའི་ཚེ་ཡིད་ལ་ཤར་བ་ལྟར་ཡི་གེར་བྲིས་པའོ། །བླ་མ་རྗེ་ཡི་བཀའ་དྲིན་གྱིས། །རྣལ་འབྱོར་ཚོགས་དྲུག་རང་གྲོལ་ངས། །ཟབ་མོའི་གདམས་པ་གླ་
རུ་ལེན། །སྐལ་ལྡན་སྙིང་གི་སློབ་བུ་ཉོན། །མཚན་ལྡན་བླ་མ་མཇལ་བ་དང་། །དལ་འབྱོར་མི་ལུས་རྙེད་པར་དཀའ། །ནམ་འཆི་ངེས་པ་མ་མཆིས་ཤིང་། །འཁོར་བའི་
37



མགུར་འབུམ་སྨད་ཆ་
གནས་ན་བདེ་བ་མེད། །སྡུག་བསྔལ་མྱོང་བའི་སེམས་ཅན་རྣམས། །ཕ་མར་མ་གྱུར་གཅིག་ཀྱང་མེད། །ཕ་མ་འཁོར་བའི་སྡུག་བསྔལ་ལས། །སྒྲོལ་ལ་རང་ཉིད་འཚང་རྒྱ་
དགོས༑ །སངས་རྒྱས་འཐོབ་ཐབས་ཆོས་མང་ཡང་། །ཉམས་སུ་ལོན་ན་མང་མི་དགོས། །བུ་ཁྱོད་འདི་བཞིན་ཉམས་ལེན་མཛོད། །སྨོན་འཇུག་སེམས་བསྐྱེད་བཟང་པོའི་
# སྒོས༑ །རང་ལུས་ལྷར་གསལ་ལས་འོད་འཕྲོས། །ཕྱི་སྣང་ཐམས་ཅད་དག་པའི་ཞིང་། །ནང་བཅུད་ལྷ་དང་ལྷ་མོར་མོས། །རང་གི་མདུན་ནམ་སྤྱི་བོ་རུ། །ངོ་བོ་བླ་མ་ཡིན་
པ་ལ། །རྣམ་པ་རྡོ་རྗེ་འཆང་ཆེན་སོགས། །སངས་རྒྱས་གང་འདོད་རྣམ་པར་སྒོམས། །སྐྱབས་གནས་ཀུན་འདུས་བླ་མ་ལ། །གསོལ་བ་སྙིང་གི་དཀྱིལ་ནས་ཐོབས། །ཏིང་
* ངེ་འཛིན་གྱི་དབང་བཞི་ལོངས། །འོད་ཞུ་ཐུགས་ཡིད་གཅིག་ཏུ་སྲེས། །ལུང་དང་རིག་པའི་འཁོར་འདས་ཆོས། །རང་གི་སེམས་སུ་ཤེས་པ་དང་། །སེམས་ཀྱི་གནས་
ལུགས་ནམ་མཁའ་ལྟར། །རྟོགས་པའི་མཐའ་བྲལ་ཆོས་དབྱིངས་ཀྱི། །ངང་ལ་ནམ་མཁའ་ལྟ་བུར་ཞོག །མཁའ་ལས་ཡངས་པའི་ལྟ་བ་དེ། །གནམ་ས་མགོ་མཇུག་ལྡོག་



ཨ
༄༅། །ན་ཡང་། །ནམ་མཁའ་བཞིན་དུ་འགྱུར་བ་མེད། །དེ་ཡི་ངང་ལ་མཉམ་བཞག་ན། །ལུས་ནི་ཡང་ཞིང་ཤིན་ཏུ་བདེ། །སེམས་ནི་གསལ་ཞིང་
རབ་ཏུ་དགའ། །དེ་ལྟར་མ་རྟོགས་འགྲོ་ཀུན་ལ། །བཅོས་མ་མིན་པའི་སྙིང་རྗེ་སྐྱེ། །སྤྱན་དང་མངོན་ཤེས་རྫུ་འཕྲུལ་དང༌། །སྟོབས་དང་མི་འཇིགས་མི་བརྗེད་གཟུངས། །
༡ སངས་རྒྱས་ཡོན་ཏན་ཅི་ཡང་འབྱུང་། །མདོར་ན་ཆོས་དབྱིངས་རྒྱལ་ས་དེ། །ཟིན་ན་འཁོར་འདས་མངའ་དབང་བསྒྱུར། །བདེ་བ་གང་ཡང་ལག་ཏུ་འོང་། །རྣམ་རྟོག་ཞི་བའི་
དྭངས་ཆ་ཙམ། །ལྷག་མཐོང་ལྟ་བ་ཡིན་མ་སྙམ། །མདའ་རྒྱང་གང་ཙམ་ལྟ་བ་དེས། །འབུའི་སྒྲ་ཙམ་གྱི་རྐྱེན་མི་ཐེག །གནས་ཆ་ཡོད་ཀྱང་གྲོལ་ཆ་མེད། །སྤྱན་དང་མངོན་
ཤེས་རྫུ་འཕྲུལ་སོགས། །ལམ་རྟགས་ཡོན་ཏན་འབྱུང་བ་མེད། །དེ་ལ་ཡུན་རིང་མཉམ་བཞག་ཚེ། །དྲན་བརྗིད་ཆེ་ཞིང་བྱིང་རྨུགས་འཕེལ། །ཐ་མ་སྒོམ་རྒས་གཉིད་དུ་
འགྲོ༑ །ཕྱི་མར་ལྷ་ལམ་དུད་འགྲོར་སྐྱེ། །དེ་ཕྱིར་སྐལ་ལྡན་སྙིང་གི་བུ། །འགག་དང་ཉག་ག་མ་ནོར་ཅིག །དེ་ལྟར་མ་ནོར་ཉམས་བླངས་ན། །ནམ་ཞིག་སྒྱུ་ལུས་འཇིག་རྩ།



མགུར་འབུམ་སྨད་ཆ།
པའི་ཚེ། །འཆི་བ་ཆོས་སྐུར་གྲོལ་བར་འགྱུར། །ཆོས་སྐུའི་དབྱིངས་ལས་མ་གཡོས་བཞིན། །གཟུགས་སྐུ་འགྲོ་བའི་དོན་ལ་འབྱུང་། །མྱུར་དུ་སངས་རྒྱས་སར་བགྲོད་
པའི༑ །ཉེ་ལམ་འདི་ལས་གཞན་མ་མཆིས། །མཁས་བླུན་གང་གིས་ཉམས་བླངས་ཀྱང་། །ཚེགས་ཆུང་དོན་ཆེ་གནད་འགག་ཟབ། །གཅིག་ཤེས་ཀུན་གྲོལ་གདམས་པ་
འདི༑ །གཅིག་ལ་བཤད་རུང་ཀུན་ལ་ཕན། །སྐལ་ལྡན་སྙིང་གི་སློབ་བུ་ཁྱོད། །གནད་ཀྱི་གདམས་ངག་སྙིང་ལ་ཆོངས། །གསེར་སྲང་སྟོང་ལས་འདི་ཉིད་ལྷག །གདམས་
ངག་ཆུད་ཟོས་མ་བྱེད་ཅིག །འདི་ལྟར་ཉམས་སུ་ལེན་པ་རྣམས། །གེགས་མེད་མྱུར་དུ་འཚང་རྒྱ་ཤོག །ཅེས་པ་འདི་ཡང་ཉིན་ཞིག་སེམས་ལ་ཤར་ཚེ་སྐལ་ལྡན་གྱི་སློབ་མ་བསྟན་འཛིན་རས་པ་ལ་གདམས་
༧ པའོ༑ ཨེ་མ་སྐལ་ལྡན་རིགས་ཀྱི་བུ། །ཕན་པའི་སྙིང་གཏམ་འདི་ལ་ཉོན། །གྲུབ་ཐོབ་གོང་མའི་རྣམ་ཐར་བཞིན། །ཐོག་མར་ཚེ་འདི་བློ་ཡིས་ཐོངས། །མི་མེད་དབེན་པའི་
རི་སུལ་དུ། །མི་རྟག་འཁོར་བའི་ཉེས་དམིགས་སོམས། །འགྲོ་ཀུན་དྲིན་ཅན་ཕ་མར་སྒོམས། །བྱམས་དང་སྙིང་རྗེ་བྱང་སེམས་སྐྱེད། །སྣང་སྲིད་འཁོར་འདས་ཆོས་རྣམས་



» ༄༅། །ཀུན། །བར་སྣང་འཇའ་བཞིན་སེམས་ཀྱི་འཕྲུལ། །སེམས་ཀྱི་ངོ་བོ་གདོད་ནས་སྟོང་། །སྟོང་གསལ་ནམ་མཁའ་ཡངས་པ་འདྲ། །དེ་ཡི་ངང་
ལ་མཉམ་འཇོག་དུས། །ཐང་མ་བཞིན་དུ་རྡོལ་ལ་ཞོག །ལ་ཁ་མཐོན་པོའི་སོ་བ་བཞིན། །དྲན་པའི་རྒྱང་སོ་ཚུགས་ལ་ཞོག །རྣམ་རྟོག་འཕྲོ་རྒོད་བྱུང་བའི་ཚེ། །རས་བལ་
༧ བཞིན་དུ་གློད་ལ་ཞོག །བྱིང་རྨུགས་གཉིད་འཐིབས་བྱུང་བའི་ཚེ། །ཉི་ལྟར་གསལ་ངར་ཐོན་ལ་ཞོག །དེ་ལྟར་བཞག་པས་སེམས་ཉིདནི། །སྟོན་གནམ་གཡའ་དག་བཞིན་
དུ་གསལ། །ཉམས་དང་རྟོགས་པའི་ཡོན་ཏན་རྣམས། །ཉི་ཟླ་གཟའ་སྐར་བཞིན་དུ་བཀྲ། །ཆོས་སྐུའི་དབྱིངས་ལས་མ་གཡོས་བཞིན། །གཟུགས་སྐུ་འཇའ་ཚོན་བཞིན་ཏུ་
འབྱུང་། །ཡིད་བཞིན་ནོར་བུ་ལྟ་བུ་ཡི། །གཅིག་ཆོག་གདམས་པ་འདི་ཀ་ལགས། །ཞེས་པ་འདི་ཡང་སློབ་བུ་བློ་བཟང་ཤེས་རབ་ལ་གདམས་པའོ། །ལྷར་བཅས་འགྲོ་བ་ཡོངས་ཀྱི་གཙུག་གི་
རྒྱན༑ །སྐལ་བཟང་གདུལ་བྱའི་པད་ཚལ་རྒྱས་པའི་གཉེན། །གངས་ཅན་འགྲོ་བ་ཡོངས་ཀྱི་མིག་གཅིག་པུ། །སྐྱབས་མགོན་གཟུགས་སྐུ་ཉི་མ་གཞོན་ནུའི་དྲུང་། །འཁོར་ –



བའི་འདམ་སྐྱེས་ཕྲན་ཆུང་པདྨ་དཀར། །སོར་བཅུའི་འདབ་མ་སྤྱི་བོའི་ཟེའུ་འབྲུ་ལ། །ཕྱོགས་ནས་དད་གུས་འཛུམ་མདངས་བཞད་བཞིན་དུ། །དམའ་བའི་ས་ན་ཞུ་ཚིག་དྲི་
བསུང་སྤྲོ། །ཕུན་ཚོགས་ཚོགས་གཉིས་རིན་ཆེན་ཁམས་ལས་འཁྲུངས། །ཚད་མེད་བཞི་ཡི་བང་རིམ་མངོན་པར་མཐོ། །ལུང་རྟོགས་ཡོན་ཏན་གཟི་བརྗིད་རབ་འབར་བའི། །
མགོན་ཁྱོད་གཟུགས་སྐུ་གཡོ་མེད་རི་དབང་ལ། །མཁན་སློབ་རྣམ་གཉིས་ཉི་ཟླ་ཟུང་གིས་མཛེས། །ཐུགས་སྲས་སྐུ་དྲག་གསེར་གྱི་རི་བོས་བསྐོར། །སྐལ་བཟང་གདུལ་བྱ་རྒྱ་
མཚོ་ཆེན་པོའི་དབུས། །ལྷང་ངེ་ལྷམ་མེ་ལྷན་ནེར་བཞུགས་སོ་ཞེས། །གཏམ་སྙན་དབྱར་གྱི་རྔ་གསང་སྟོང་ལྡིར་བས། །ཕྱོགས་ཀྱི་ཁོར་ཡུག་ཐམས་ཅད་གང་བའི་མོད། །
གུས་ཕྲན་སློབ་བུ་བདག་ཡིད་གར་མཁན་གྱིས། །དགའ་དད་ཟློས་གར་ལན་མང་བསྒྱུར་དགོས་བྱུང༌། །གཏན་གྱི་སྐྱབས་མགོན་ནམ་མཁའི་ནོར་བུ་ཡི། །ཐུགས་རྗེ་འོད་ཟེར་
ཁོནས་རབ་འཚོ་བའི། །གུས་ཕྲན་སྒྱུ་ལུས་ཉམ་ཆུང་འདམ་སྐྱེས་ཀྱང་། །ན་འཆི་གྲང་རེག་བ་མོའི་དགྲ་ལས་རྒྱལ། །བྱམས་དང་སྙིང་རྗེ་བྱང་སེམས་འདབ་མ་རྒྱས། །རིམ་



ཨ
༄༅། །གཉིས་ཉམས་རྟོགས་བཅུད་ཀྱང་ཅུང་ཟད་འཁྲིལ། །དགེ་སྦྱོར་དྲི་ངད་ཁོར་ཡུག་ཀུན་ཏུ་འཐུལ། །སྐལ་བཟང་རྐང་དྲུག་འགའ་ཡང་འཁོར་བཞིན་
མཆིས༔ །དཔག་བསམ་ཤིང་དང་གཏེར་ཆེན་བུམ་པ་བཟང་། །ནོར་བུ་ཉི་མ་ལས་ལྷག་སྐྱབས་མགོན་ཁྱེད། །ཞབས་པད་སྲིད་མཐའི་བར་དུ་བརྟན་དགོས་ཞེས། །སྙིང་ནས་
2 གསོལ་འདེབས་རེ་འབྲས་མཆིས་པར་མཛོད། །བདག་ཀྱང་དེང་ནས་ཚེ་རབས་ཐམས་ཅད་དུ། །ཁྱེད་མིན་རེ་ས་གཞན་མེད་ཐུགས་རྗེས་ཟུངས། །འདི་ཕྱི་བར་དོའི་དུས་
རྣམས་ཐམས་ཅད་དུ། །འཇིགས་དང་སྡུག་བསྔལ་ཀུན་ལས་བསྐྱབ་ཏུ་གསོལ། །དེ་ལྟར་སྐྱབས་འཇུག་ཞུས་པའི་ཡིག་ཆུང་ལ། །གཟིགས་རྟེན་སྟོང་མིན་ཙམ་གྱི་དངོས་པོ་
བཅས༑ །འཛམ་གླིང་ས་ཡི་ལྟེ་བ་གངས་རི་ནས། །ཟླ་ཚེས་བཟང་པོར་རབ་ཏུ་གུས་པས་ཕུལ། །ཞེས་པ་འདི་ཡང་དྲིན་ཅན་རྩ་བའི་བླ་མ་བོད་སྐྱོང་ཆོས་རྒྱལ་དེ་མོ་རིན་པོ་ཆེ་ལ་ཕུལ་བའོ། །སྤང་བྱ་
བཏང་ཚོགས་དྲུག་རང་གྲོལ། །ལོ་གཞོན་པའི་སྣང་བ་མ་འཆར། །ལུས་སྐྲ་དཀར་གཉེར་མ་བྱུང་འདུག །ལོ་ལོན་ནི་མིན་ན་ཅི་ཡིན། །ལོ་ན་སོ་ཡར་ཡར་རྒས་ནས། །ཚེ་



མགུར་འབུམ་སྨད་ཆ།
ཉི་མ་ནམ་ཚས་གཏུགས་བཞག །ལུས་ན་རྒྱུ་ཚརྒྱུ་མང་གི །ད་འཆི་རྒྱུ་མིན་ན་ཅི་ཡིན། །མི་འཆི་བ་རྒན་གཞོན་མི་སྣང་། །ནམ་ཞིག་ལ་ཤི་འགྲོ་ཅིཤེས། །གཞན་ཤི་བ་
མཐོང་ཐོས་མང་གི །འདི་བྱ་གཏོང་མིན་ན་ཅི་ཡིན། །སྔར་གཤིན་རྗེས་མི་ཞིག་ཚེ་ཐར། །བཏང་ཟེར་བ་གཅིག་ཀྱང་མ་ཐོས། །རང་གཅིག་པུ་དམིགས་བསལ་བྱས་ནས། །
འཇོག་སྙམ་པའི་རེ་བ་མ་མཆིས། །དོན་དེ་ཕྱིར་ཚོགས་དྲུག་རང་གྲོལ། །ང་ད་དུང་མི་འཆི་མ་སྙམ། །དགྲ་འཆི་བདག་མྱུར་དུ་འོང་བས། །ཆོས་ཟབ་མོ་མྱུར་དུ་སྒྲུབས་
ཨང་། །ཞེས་པ་འདི་ཡང་ཉིན་ཞིག་གཞན་མི་མང་པོ་ཤི་བ་ཐོས་པས་རྐྱེན་བྱས་རང་ལ་ཕན་ཕྱིར་བྲིས་པའོ། །ནམ་འཆི་ངེས་མེད་མ་དྲན། །ཚེ་འདིའི་ཁོལ་བོར་གྱུར་པ། །བདག་འདྲའི་ཆོས་པ་ཡོངས་
ལ༑ །བླ་མའི་ཐུགས་རྗེས་གཟིགས་ཤིག །ཚེ་འདིའི་ཁ་དྲག་དཔོན་ལ། །རྟག་ཏུ་ཅི་མཉེས་བསྒྲུབ་བསྒྲུབས། །རྩ་བའི་བླ་མར་བྱུང་ན། །ད་ཙམ་བྱིན་རླབས་ཞུགས་ཡོད། །
ཕོ་མོ་གཞོན་ནུ་ཕན་ཚུན། །གཅིག་ཡིད་གཅིག་ལ་ཆགས་ཆགས། །རྡོ་རྗེའི་སྤུན་ལ་བྱུང་ན། །དོ་ཙམ་ཐུགས་ཡིད་འདྲེས་ཡོད། །ཁ་དབུགས་ཐོགས་ནས་བཟུང་སྟེ། །ཁ་



༄༅། །ནས་ངག་འཁྱལ་ལབ་ལབ། །ཁ་ཏོན་བཟླས་པར་བྱུང་ན། །ད་ཙམ་ངག་ནུས་ཐོན་ཡོད། །ཞིང་ལས་འཚོ་སྐྱོང་ཕྱིར་དུ། །འགྲོ་འདུག་འགུལ་
སྐྱོད་བྱེད་བྱེད། །ཕྱག་དང་སྐོར་བར་བྱུང་ན། །ད་ཙམ་སྒྲིབ་པ་དག་ཡོད། །མཛའ་བའི་གཉེན་བཤེས་ཐམས་ཅད། །བརྩེ་གདུང་བྱམས་པས་སྐྱོང་སྐྱོང༌། །འགྲོ་བ་ཡོངས་ལ་
བྱུང་ན། །ད་ཙམ་བྱང་སེམས་འབྱོངས་ཡོད། །སྡང་བའི་དགྲ་བོ་རྣམས་ལ། །གནོད་པ་ཅི་འཁྱོལ་སྐྱེལ་སྐྱེལ། །ཉོན་མོངས་འདུལ་ལ་བྱུང་ན། །ད་ཙམ་དགྲ་བཅོམ་ཐོབ་
% ཡོད༑ །ཉི་མ་རེ་རེ་བཞིན་དུ། །བཟའ་བཏུང་ཆག་མེད་མཛད་མཛད། །ཐོས་བསམ་སྒོམ་ལ་བྱུང་ན། །ད་ཙམ་མཁས་གྲུབ་བྱུང་ཡོད། །ཆུང་ནས་ད་ལྟའི་བར་དུ། །ཚེ་
འདིའི་དོན་ལ་འབད་འབད། །དམ་པའི་ཆོས་ལ་བྱུང་ན། །ད་ཙམ་སངས་རྒྱས་ཚར་ཡོད། །དོན་ཆུང་ཚེ་འདིའི་འདུན་མ། །དོན་དུ་ད་བར་གཉེར་ཀྱང་། །དོན་གོ་སྤུ་ཙམ་མ་
བྱུང་། །དོན་ཆེན་ཡལ་བར་ཤོར་སོང་། །ད་ནི་མི་ཚེ་ཆ་གསུམ། །བྱས་པའི་ཆ་གཉིས་ཤོར་སྣང་། །ཆ་གཅིག་ཙམ་པའི་རིང་འདིར། །ལྷ་ཆོས་འོང་བར་གྱུར་ཅིག །ཅེས་པ་



འདི་ཡང་ཉིན་ཞིག་སེམས་ལ་ཤར་བ་ལྟར་བྲིས་པའོ། །ཆོས་དབྱིངས་བདེ་ཆེན་ཕོ་བྲང་དུ། །རྟག་ཏུ་བདེ་བར་བཞུགས་མཛད་པའི། །བླ་མ་རྗེ་ཡི་བཀའ་དྲིན་གྱིས། །རྣལ་འབྱོར་ཚོགས་དྲུག་
རང་གྲོལ་བདེ། །སེམས་ཉིད་རང་ངོ་རང་གིས་ཤེས། །གནས་ལུགས་དོན་དང་ལྡན་པས་བདེ། །ངང་ལ་མ་བཅོས་ལྷུག་པར་བཞག །འགྱུར་མེད་རང་ས་ཟིན་པས་བདེ། །
ཅིར་སྣང་ཆོས་ཀྱི་སྐུ་རུ་རྟོགས། །རེ་དོགས་ཐེ་ཚོམ་ཆོད་པས་བདེ། །ཐམས་ཅད་རང་གི་སེམས་སུ་ངེས། །ཅིར་སྣང་གྲོགས་སུ་ཤར་བས་བདེ། །འཇིག་རྟེན་བྱ་བ་བློ་ཡིས་
བཏང་། །ཆེད་འཛིན་གཟའ་གཏད་བྲལ་བས་བདེ། །འཁོར་བར་ཞེན་པ་གཏིང་ནས་ལོག །ཐམས་ཅད་སྒྱུ་མར་རྟོགས་པས་བདེ། །བརྩོན་འགྲུས་མྱུར་བའི་རྟ་ལ་ཞོན། །ཐར་
བའི་ས་ལམ་བགྲོད་པས་བདེ། །ཐོས་བསམ་ཕྱི་ཡི་སྒྲོ་འདོགས་ཆོད། ལྟད་མོ་སེམས་ལ་བལྟ་བས་བདོ། །རེ་དོགས་ཐེ་ཚོམ་ཀུན་ཆོད་ནས། འོད་གསལ་རྒྱུན་ཆད་མེད་
པས་བདེ། །མདོར་ན་འཇིག་རྟེན་རྒྱབ་ཏུ་བསྐྱུར། །རྟག་ཏུ་ལྷ་ཆོས་བྱས་པས་བདེ། །རྣལ་འབྱོར་བདེ་བའི་གླུ་དབྱངས་འདི། །ཐོས་ཚད་བདེ་ཞིང་སྐྱིད་པར་ཤོག །ཅེས་པ་འདི་



།ཡང་སློབ་བུ་འགའ་རེས་བདེ་ནུས་བྱས་པའི་དུས་ཤིག་ཡིད་ལ་ཤར་བ་ལྟར་བྲིས་པའོ། དགུང་སྔོན་མཐོན་པོ་ཡི་དབྱིངས་རུམ་དེ་མཐོང་བས། །ཆོས་སྐུ་ཀུན་ཏུ་བཟང་བོ་
དེ་དྲན་བྱུང་། །ནམ་ཞིག་སྒྱུ་ལུས་གཡར་བོ་འདི་འཇོག་དུས། །འཆི་བ་འོད་གསལ་གསལ་འདེབས་རང་མཛོད་ཅིག །འོད་གསལ་འཛམ་གླིང་ཉི་མ་དེ་མཐོང་བས། །ལོངས་
༧ སྐུ་རྡོ་རྗེ་འཆང་ཆེན་དེ་དྲན་བྱུང་། །འཆི་ཁར་མ་གྲོལ་བར་དོ་རུ་འཁྱམས་ན། །བར་དོ་ལོངས་སྐུའི་གསལ་འདེབས་རང་མཛོད་ཅིག །དྲི་མེད་སྤྲིན་དཀར་གཞོན་ནུ་དེ་མཐོང་
# བས༑ །སྤྲུལ་སྐུ་ཤཱཀྱ་ཐུབ་པ་དེ་དྲན་བྱུང་། །བར་དོར་མ་གྲོལ་འཁོར་བ་རུ་འཁྱམས་ན། །སྐྱེ་བ་སྤྲུལ་སྐུའི་འཛིན་གྲོགས་རང་མཛོད་ཅིག །རབ་དཀར་གངས་རི་དཀར་པོ་དེ་
མཐོང་བས། །སངས་རྒྱས་ཀུན་དངོས་བླ་མ་དེ་དྲན་བྱུང་། །འདི་དང་ཕྱི་མ་བར་དོ་ཡི་གནས་སུ། །བྱོན་ལ་མགོན་སྐྱབས་དཔུང་གཉེན་རང་མཛོད་ཅིག །ཅེས་པ་འདི་ཡང་ཉིན་ཞིག་ཉི་
མ་ལ་བསྡད་དུས་ཕྱི་རོལ་གྱི་སྣང་བའི་རྐྱེན་གྱིས་ཡིད་ལ་ཤར་བ་ལྟར་བླངས་པའོ། །རང་སེམས་སྐྱེ་མེད་ཆོས་ཀྱི་སྐུ། །རྗེན་པར་སྟོན་མཛད་བླ་མར་འདུད། །དྲིན་ཅན་བླ་མའི་བཀའ་དྲིན་གྱིས། །རྣལ་
=



འབྱོར་ཚོགས་དྲུག་རང་གྲོལ་ངས། །ཅེར་གྱིས་བལྟས་པས་སེམས་ངོ་མཐོང་། །མཐོང་མེད་ནམ་མཁའ་ལྟ་བུར་མཐོང་། །མཐོང་བའི་ངང་ལ་ཅོག་གེ་བཞག །བཞག་པས་
རྟོགས་ཚོགས་སྤྲིན་ལྟར་ཡལ། །སྤྲིན་བྲལ་སྟོན་གནམ་གཡའ་དག་བཞིན། །ངོས་བཟུང་མེད་པའི་སྟོང་ཉམས་ཤར། །ལྐུགས་པས་རྨི་ལམ་རྨིས་པ་བཞིན། །སྨྲ་རྒྱུ་མེད་པའི་
པཀྵ གསལ་ཉམས་བྱུང་། །ན་ཆུང་བདེ་བས་མྱོས་པ་བཞིན། །བརྗོད་དུ་མེད་པའི་བདེ་ཉམས་སྐྱེས། །རྒྱ་མཚོའི་ནང་དུ་རྡོ་བསྐྱར་བཞིན། །ཕྱིར་མི་ལྡོག་པའི་གདེང་ཞིག་རྙེད། །
ཡངས་ཤིང་རྒྱ་ཆེ་སེམས་ཀྱི་ཀློང་། །ནམ་མཁའ་བཞིན་དུ་མུ་མཐའ་བྲལ། །སེམས་ཉིད་འོད་གསལ་ཆོས་ཀྱི་དབྱིངས། ཉི་མ་བཞིན་དུ་གསལ་ལ་དྭངས། །ཆོས་རྣམས་
སེམས་ཀྱི་རང་སྣང་ཙམ། །སྒྱུ་མ་བཞིན་དུ་སྟོང་ཞིང་སྣང་། །རང་སེམས་དྲི་མེད་ཆོས་ཀྱི་སྐུ། །ནོར་བུ་བཞིན་དུ་འདོད་དགུ་འབྱུང་། །འདི་དོན་རྟོགས་པ་ལྟ་བ་ཟེར། །མཉམ་
པར་འཇོག་པ་སྒོམ་པ་ལགས། །འབྲལ་མེད་སྐྱོང་བ་སྤྱོད་པ་ཡིན། །མངོན་དུ་གྱུར་པ་འབྲས་བུའོ། །རྣལ་འབྱོར་ཚོགས་དྲུག་རང་གྲོལ་ངས། །ངེས་དོན་གླུ་རུ་བླངས་པ་ g



༄༅། །ཡིན། །བུ་ཁྱོད་འདི་བཞིན་ཉམས་སུ་ལོངས། །ཐོས་ཚད་ཡོངས་ལ་ཕན་པར་ཤོག །ཅེས་པ་འདི་ཡང་སློབ་བུ་དད་ལྡན་འཇིགས་མེད་རྒྱལ་མཚན་གྱིས་ངེས་དོན་ལྟ་བུའི་
མགུར་དབྱངས་ཤིག་དགོས་ཞེས་བསྐུལ་ངོར་བྲིས་པའོ། །བྱམས་དང་སྙིང་རྗེ་བྱང་ཆུབ་སེམས། །མངའ་བ་རྣམས་ལ་གུས་ཕྱག་འཚལ། །ཉེས་པའི་ལན་ཡང་ལེགས་པ་ཡིས། །འཇལ་བ་
རྣམས་ལ་སྐྱབས་སུ་མཆི། །མ་གྱུར་སེམས་ཅན་ཐམས་ཅད་ལ། །བརྟེན་ནས་སངས་རྒྱས་ཐོབ་པས་ན། །ཡིད་བཞིན་ནོར་བུ་ལས་ལྷག་པའི། །འགྲོ་ལ་རྟག་ཏུ་གཅེས་པར་
༡ཝཾ བྱ༑ །གནས་ཤིག་གང་དུ་སྡོད་ཀྱང་རུང་། །གྲོགས་པོ་སུ་དང་འགྲོགས་ན་ཡང་། །རང་ཉིད་ཀུན་ལས་དམའ་བར་བལྟ། །གཞན་ལ་རབ་ཏུ་གུས་པར་བྱ། །འགྲོ་འཆག་
ཉལ་འདུག་ལ་སོགས་པ། །སྤྱོད་ལམ་ཀུན་ཏུ་རང་རྒྱུད་ལ། །བརྟགས་ནས་ཆགས་སྡང་ལ་སོགས་པའི། །ཉོན་མོངས་གང་སྐྱེས་འབུར་འཇོམས་བྱ། །རང་བཞིན་ངན་པའི་
སེམས་ཅན་ནི། །སྡིག་སྡུག་དྲག་པོས་ནོན་མཐོང་ཚེ། །ནམ་ཡང་ཡལ་བར་མི་འདོར་བར། །སྙིང་ནས་རབ་ཏུ་གཅེས་པར་བྱ། །རང་ལ་གཞན་གྱིས་གཤེ་སྐུར་དང༌། །གཡོ་



མགུར་འབུམ་སྨད་ཆ།
སྐྱ་རྐུ་འཕྲོག་ལ་སོགས་པ། །བྱེད་ཚེ་ཕམ་ཁ་རང་གིས་ཁུར། །རྒྱལ་ཁ་ཐམས་ཅད་ཁོ་ལ་སྟེར། །རང་གིས་གཞན་ལ་ཕན་བཏགས་པས། །རེ་བ་ཆེ་བ་འགའ་ཞིག་གིས། །
ཚུར་ལ་གནོད་པ་བྱེད་ན་ཡང་། །དགེ་བའི་བཤེས་སུ་བལྟ་བར་བྱ། །མདོར་ན་དངོས་དང་ཡིད་ཀྱིས་ཀྱང་། །ཕན་བདེ་ཐམས་ཅད་འགྲོ་ལ་སྟེར། །འགྲོ་བའི་དོན་དང་སྡུག་
བསྔལ་ཀུན། །དངོས་དང་ཡིད་ཀྱིས་རང་ལ་ལེན། །དེ་དག་རྣམས་ཀྱང་ཚེ་འདི་ཡི། །རྟོགས་པའི་དྲི་མས་མ་འབགས་ཤིང༌། །ཆོས་ཀུན་སྒྱུ་མར་ཤེས་པའི་བློས། །གང་
ལའང་ཆགས་ཞེན་མེད་པར་སློབས། །ཅེས་པ་འདི་ཡང་སློབ་བུ་ངག་དབང་སེང་གེས་བློ་སྦྱོང་ཞིག་དགོས་ཞེས་བསྐུལ་ངོར་བྲིས་པའོ། །མཚན་ལྡན་བླ་མནི་བཞུགས་དུས། །ཞབས་ཏོག་ཅི་འགྲུབ་ཅིག་
གྱིས་དང་། །ནམ་ཞིག་བླ་མ་དང་བྲལ་ནས། །ཤི་ཡང་འགྱོད་པ་རང་མི་སྣང་། །ཆོས་མཐུན་གྲོགས་པོ་ཚོ་ཡོད་དུས། །ཕན་ཐོགས་གང་ནུས་ཤིག་གྱིས་དང་། །ནམ་ཞིག་
གྲོགས་པོ་དང་བྲལ་ནས། །ཤི་ཡང་འགྱོད་པ་རང་མི་སྣང་། །ཟས་ནོར་ལོངས་སྤྱོད་རྣམས་འཛོམས་དུས། །གང་ཡོད་མཆོད་སྦྱིན་དུ་ཐོངས་དང་། །ནམ་ཞིག་ཟས་ནོར་དང་



ཀ
༄༅། །བྲལ་ནས། །ཤི་ཡང་འགྱོད་པ་རང་མི་སྣང༌། །སྒྱུ་མའི་ལུས་པོ་ནི་བདེ་དུས། །ཕྱག་མཆོད་སྐོར་བ་ལ་རེམ་དང༌། །ནམ་ཞིག་སྒྱུ་ལུས་དང་
བྲལ་ནས། །ཤི་ཡང་འགྱོད་པ་རང་མི་སྣང་། །ཞེས་པ་འདི་ཡང་སློབ་བུ་སྐལ་བཟང་ཤེས་རབ་ལ་གདམས་པའོ། །ཨེ་མ་ཧོ། གནས་མཆོག་འདི་ཉིད་ཉམས་རེ་དགའ། །ཚོགས་ཀྱི་མཆོད་པ་
དྭངས་རེ་སྤྲོ། །རྣལ་འབྱོར་ཕོ་མོ་དམ་རེ་གཙང་། །བཀྲ་ཤིས་ཕུན་སུམ་ཚོགས་པ་ལགས། །ཕུན་སུམ་ཚོགས་པའི་གནས་མཆོག་འདིར། །དཔའ་བོ་མཁའ་འགྲོ་སྤྲིན་ལྟར་
༧ འདུ༑ །རྡོ་རྗེའི་གླུ་དབྱངས་འབྲུག་བཞིན་སྒྲོགས། །སྙན་པའི་ཆར་པ་ཕྱོགས་བཅུར་འབབ། །ངོ་མཚར་བྱིན་རླབས་ཞུ་བ་ལ། །དངོས་དང་བརྒྱུད་པའི་བླ་མ་ཡོད། །བྱིན་
རླབས་གཞན་ལ་རེ་དགོས་མེད། །འོ་སྐོལ་རྣམས་ཚོའི་དགའ་བ་ལ། །དངོས་གྲུབ་རྣམ་གཉིས་སྟེར་བ་ལ། །ཡི་དམ་ཞི་ཁྲོའི་ལྷ་ཚོགས་ཡོད། །དངོས་གྲུབ་གཞན་ལ་རེ་
དགོས་མེད། །འོ་སྐོལ་རྣམསཚོའི་དགའ་བ་ལ། །འགལ་རྐྱེན་བར་ཆད་སེལ་བ་ལ། །དཔའ་བོ་མཁའ་འགྲོ་ཆོས་སྐྱོང་ཡོད། །བར་ཆད་བགེགས་ལ་ཉམ་ང་མེད། །འོ་
51



མགུར་འབུམ་སྨད་ཆ
སྐོལ་རྣམས་ཚོའི་དགའ་བ་ལ། །ཚེ་གཅིག་སངས་རྒྱས་འཐོབ་པ་ལ། །གསང་སྔགས་སྨིན་གྲོལ་གདམས་པ་ཡོད། །འཚང་རྒྱ་མི་རྒྱ་ཐེ་ཚོམ་མེད། །འོ་སྐོལ་རྣམས་ཚོའི་
སྐྱིད་པ་ལ། །བླ་མེད་བྱང་ཆུབ་སྒྲུབ་པ་ལ། །དམ་གཙང་རྡོ་རྗེའི་མཆེད་ལྕམ་ཡོད། །འཚང་ཡང་མཉམ་པོར་རྒྱ་བ་ལགས། །འོ་སྐལ་རྣམས་ཚོའི་སྐྱིད་པ་ལ། །བདེན་ཚིག་
སྨོན་ལམ་འགྲུབ་པ་ལ། །བསོད་ནམས་ཚོགས་ཀྱི་འཁོར་ལོ་ཡོད། །སྨོན་ལམ་ཅི་བཏབ་འགྲུབ་ནས་ཡོང་། །འོ་སྐོལ་རྣམས་ཚོའི་སྐྱིད་པ་ལ། །ལུསནི་སྣང་སྟོང་ལྷ་ཡི་སྐུ། །
མཚན་དཔེའི་གཟི་བྱིན་ཡ་ལ་ལ། །ངགནི་གྲགས་སྟོང་ཚངས་པའི་དབྱངས། །གདངས་སྙན་གླུ་དབྱངས་ཀྱུ་རུ་རུ། །སེམས་ནི་གསལ་སྟོང་ཆོས་ཀྱི་སྐུ། །སྟོང་གསལ་
འཛིན་མེད་ཧྲིགས་སེ་ཧྲིག །ཕྱག་གིས་གར་བྱེད་ཁྱུགས་སེ་ཁྱུག །ཞབས་ཀྱིས་བྲོ་བརྡུང་ཁྲིགས་སེ་ཁྲིག །འདྲེན་འགུག་སྙན་པའི་གླུ་བླངས་པས། །བླ་མ་མཆེད་ལྕམ་
མཉེས་གྱུར་ཅིག །དད་གུས་དག་སྣང་འབར་གྱུར་ཅིག །ཉམས་རྟོགས་གོང་དུ་འཕེལ་གྱུར་ཅིག །རང་ལུས་ལྷ་སྐུའི་གར་བསྒྱུར་བས། །ཁམས་གསུམ་དབང་དུ་འདུ་གྱུར་



།ཅིག །སྡེ་བརྒྱད་བྲན་དུ་འཁོལ་གྱུར་ཅིག །ཅི་བསམ་ཡིད་བཞིན་འགྲུབ་གྱུར་ཅིག །ཞབས་བྲོ་ས་ལ་བརྡབས་པ་ཡིས། །ངན་སོང་གསུམ་པོ་
སྟོངས་གྱུར་ཅིག །སྲིད་གསུམ་ཟིལ་གྱིས་ནོན་གྱུར་ཅིག །ས་གསུམ་བཀྲ་ཤིས་འབྱུང་གྱུར་ཅིག །ཅེས་ཚོགས་ཀྱིམཆོད་པའི་སྐབས་སུ་རྡོ་རྗེའི་གླུ་དབྱངས་ལེན་ཚུལ་འདི་ཡང་སློབ་བུ་འཇིགས་མེད་རྒྱལ་
ཀྑ མཚན་གྱིས་བསྐུལ་ངོར་བྱ་བཏང་ཚོགས་དྲུག་རང་གྲོལ་གྱིས་སྨྲས་པའོ། །སྨིན་ལམ་དབང་བཞི་བསྐུར་དུས་དང་། །གྲོལ་ལམ་གདམས་པ་སྟོན་དུས་དང་། །རྣལ་འབྱོར་ཕོ་མོ་འཚོགས་པའི་
དུས༑ །ཚོགས་ཀྱི་འཁོར་ལོ་བསྐོར་དུས་ཡིན། །མཆེད་ལྕམ་དམ་ཚིག་གཙང་བ་དང་། །ཆོ་ག་ཕྱག་ལེན་ངེས་པ་དང་། །ལྷ་སྔགས་ཏིང་འཛིན་གསལ་བ་རྣམས། །ཚོགས་
ཀྱི་འཁོར་ལོ་སྐོར་ལུགས་ཡིན། །མྱུར་དུ་ཚོགས་གཉིས་རྫོགས་པ་དང་། །སྐུ་གཉིས་མངོན་དུ་འགྱུར་བ་དང་། །དོན་གཉིས་ལྷུན་གྱིས་འགྲུབ་པ་རྣམས། །ཚོགས་ཀྱི་འཁོར་
ལོའི་དགོས་པ་ཡིན། །ཚོགས་ཀྱི་འཁོར་ལོ་བསྐོར་དུས་དང་། །དཔའ་བོ་དཔའ་མོར་དགའ་སྟོན་དང༌། །གཅིག་པུར་ཉམས་མྱོང་སྐྱོང་བའི་དུས། །རྡོ་རྗེའི་གླུ་དབྱངས་ལེན་



མགུར་འབུམ་སྨད་ཆོ
དུས་ཡིན། །ལུས་ཀྱི་རྐང་བྲོ་ཕྱག་རྒྱ་མཛེས། །ངག་གི་འདྲེན་འགུག་ཚིག་འབྲུ་སྙན། །སེམས་ཀྱི་ལྟ་སྒོམ་གསལ་བ་རྣམས། །རྡོ་རྗེའི་གླུ་དབྱངས་ལེན་ལུགས་ཡིན། །དད་
དང་ངེས་འབྱུང་སྐྱེས་པ་དང་། །སྒྲུབ་ལ་བརྩོན་འགྲུས་འབྱུང་བ་དང་། །ཉམས་རྟོགས་གོང་དུ་འཕེལ་བ་རྣམས། །རྡོ་རྗེའི་གླུ་ཡི་དགོས་པ་ཡིན། །ཞེས་ཚོགས་འཁོར་དང་གླུ་དབྱངས་
|ལེན་པའི་དུས་དང་། ལེན་ལུགས་དགོས་པ་རྣམས་སློབ་བུ་འཇིགས་མེད་རྒྱལ་མཚན་གྱིས་བསྐུལ་ངོར་ཚོགས་དྲུག་རང་གྲོལ་གྱིས་སྨྲས་པའོ། །ནམ་ཡང་བསླུ་མེད་བླ་མར་གསོལ་བ་འདེབས། །ནམ་འཆི་ཆ་མེད་དྲན་
པར་བྱིན་གྱིས་རློབས། །ཆོས་ལ་དད་བརྩོན་ཤེས་རབ་སྙིང་རྗེ་ཆེ། །ཆོས་ཀྱི་སྣོད་ལྡན་སྙིང་གི་སློབ་བུ་ཁྱོད། །མི་ཚོ་ཆ་གསུམ་བྱས་པའི་ཆ་གཉིས་ལྷག །ཡད་མ་ཡུད་ལ་
ཤོར་བ་མ་ཚོར་རམ། །ལུས་ལ་སྔར་མེད་སྐྲ་དཀར་གཉེར་མ་སོགས། །འཆི་བའི་ལྟས་ཀྱང་བྱུང་བ་མ་མཐོང་ངམ། །རྒན་གཞོན་གོ་རིམ་མེད་པར་འཆི་ཚུལ་ལ། །བལྟས་
ན་ནམ་འཆི་ངེས་མེད་མི་དྲན་ནམ། །དེ་རིང་ཙམ་ཡང་མི་འཆིའི་གདེང་མེད་ན། །ད་ལྟ་མྱུར་དུ་ལྷ་ཆོས་མི་བྱེད་དམ། །ན་ནིང་ལོ་ལ་ཉི་མ་གཟའ་ཡིས་ཟིན། །ཉིན་གུང་ས་གཞི་



།ཐམས་ཅད་སྨག་ཏུ་སོང་། །ད་ལོ་སྐྱབས་མགོན་རྒྱལ་བ་ཞིང་གཞན་གཤེགས། །དབུས་གཙང་དག་ཞིང་མྱ་ངན་གླིང་དུ་གྱུར། །འོད་གསལ་ཉི་
མ་གློ་བུར་ཉིན་གུང་ལ། །མི་སྣང་ཡལ་ན་གཞན་རྣམས་སྨོས་ཅི་དགོས། །སྐྱབས་མགོན་རྒྱལ་བ་སྐུ་ན་ཕྲ་མོའི་དུས། །ཞིང་གཞན་གཤེགས་ན་འོ་སྐོལ་ལྟ་ཅི་སྨོས། །གློ་བུར་
༧ ད་ལྟ་ཡིན་ཡང་འཆི་ཉེན་གདའ། །དམ་པའི་ཆོས་ལ་ཕྱི་བཤོལ་བྱ་མི་རིགས། །དེ་རིངནངས་པར་གཉིས་ཀྱི་དེ་རིང་ཡང་། །དབེན་པར་ལྷ་ཆོས་བསྒྲུབ་པའི་དུས་ལ་བབ། །དེ་
ཕྱིར་སྐལ་ལྡན་སྙིང་གི་སློབ་བུ་ཁྱོད། །ང་མིན་གཞན་གྱི་གྲོས་ལ་མ་གསན་པར། །ད་ལོའི་ཟླ་བ་བཅུ་གཅིག་པ་ཚུན་ལ། །ཐོགས་པ་མེད་པར་གནས་ཆེན་འདི་རུ་ཤོག །ཕ་
ཡུལ་བདུད་ཀྱི་བཙོན་ར་ལོག་འཚོ་དང་། །ངན་སྤྱོད་སྡིག་པའི་གྲོགས་པོ་རྒྱང་བསྲིངས་ཏེ། །སྤང་གཞོངས་མེ་ཏོག་སྣ་ཚོགས་བཀྲ་བའི་ལྗོངས། །ཁོར་ཡུག་རི་དྭགས་བག་
ཕེབས་རྒྱུ་བའི་ས། །དཔའ་བོ་མཁའ་འགྲོ་སྤྲིན་བཞིན་འདུ་བའི་ཞིང་། །འཛམ་གླིང་ས་ཡི་ལྟེ་བ་གངས་རི་ནས། །ལུས་ལ་ཕྱག་དར་ཁྲོད་ཀྱི་གོས་འཆང་ཞིང་། །གང་བྱུང་



པ
ངན་ངོན་ཟས་ཀྱི་འཚོ་བ་ལ། །བརྟེན་ནས་ཟབ་རྒྱས་གདམས་པ་སྒོམ་ནུས་ན། །སྔར་མེད་བདེ་སྐྱིད་ཉི་མ་གསར་དུ་འཆར། །ཞེས་པ་འདི་ཡང་སྐལ་ལྡན་སློབ་བུ་བློ་བཟང་སྦྱིན་པ་ལ་གནས་ཆེན་
གངས་རིའི་དབེན་གནས་རྫུ་འཕྲུལ་ཕུག་ནས་སྨྲས་པའོ། །རབ་འབྱམས་ཆོས་ཀུན་འབྱུང་བའི་གཞི། །ཡངས་སོ་ཆེའོ་ཆོས་ཀྱི་དབྱིངས། །ནམ་མཁའི་ཀློང་ལྟར་གཏིང་མཐའ་བྲལ། །མཐའ་
དབུས་མེད་པར་ཁྱབ་གདལ་ལེ། །མཐའ་བྲལ་ཆོས་དབྱིངས་ཆེན་པོ་ཡི། །ཀློངན་སྣང་བ་ཡངས་པོ་བྱས། །ཁྱུང་ཆེན་མཁའ་ལ་ལྡིང་བ་བཞིན། །གུ་ཡངས་ཡན་པ་བློ་རེ་
བདེ༑ །ཆོས་དབྱིངས་ཀློང་ན་གུ་ཡངས་བྱས། །སྡོད་པའི་ཚོགས་དྲུག་རང་གྲོལ་ངས། །གུ་ཡངས་རྩེད་འཇོའི་རྒྱང་གླུ་ལེན། །ཆོས་དབྱིངས་གནས་ལུགས་རྟོགས་རྣམས་
ཉོན༑ །ལྟ་བ་ནམ་མཁའི་རླུང་ལྟར་འཕྱོ། །དགོས་འདོད་ཀུན་འབྱུང་གུ་རེ་ཡངས། །ཁྱབ་གདལ་ཟང་ཐལ་གུ་ཡངས་ཀྱི། །ལྟ་བ་ཡངས་པོ་འདི་ལ་གཟིགས། །འཁོར་
འདས་ཀུན་རྫོབ་གུ་ཡངས་ཀྱི། །འབྲས་བུ་བཟང་བོ་འདི་ལ་གཟིགས། །རྣལ་འབྱོར་ཚོགས་དྲུག་རང་གྲོལ་ངས། །ཆོས་དབྱིངས་ངང་ལ་གུ་ཡངས་གཟིགས། །སྡུག་བཙིར་



།གུ་ཡངས་ཕྱལ་གྱིས་སོང་། །བུ་སློབ་རྣམས་ཀྱང་དེ་ལྟར་གཟིགས། །ཆོས་དབྱིངས་གཟིགས་མོའི་རྒྱང་གླུ་འདི། །གུ་ཡངས་བློ་བདེའི་ངང་
ནས་བླངས། །ཐོས་ཚད་བློས་བྱས་སྔག་བཙིར་གྱི། །འཆིང་བ་ཀུན་ལས་གྲོལ་བར་ཤོག །ཅེས་པ་འདི་ཡང་སེམས་ལ་ཤར་བ་ལྟར་བྲིས་པའོ། །བྱ་བྲལ་རྣལ་འབྱོར་ཀ་ལ་པིངྐའི་བྱ། །མདོ་
རྒྱུད་བསྟན་བཅོས་མཁའ་ལ་ལེགས་འཕུར་ནས། །ཤེས་བྱ་ནམ་མཁའི་ཕ་མཐའ་མ་ཆོད་རུང་། །རྣམ་དཔྱོད་གཤོག་བརྒྱངས་ལེགས་བཤད་དབྱངས་སྙན་སྒྲོག །མཚན་ལྡན་
བླ་མ་གསེར་གྱི་རི་བོ་ལ། །སྐལ་ལྡན་བྱ་ཚོགས་ཡུན་རིང་མ་བརྟེན་ན། །ཡོན་ཏན་ཁ་དོག་གསེར་དུ་མི་འགྱུར་བས། །ཡོངས་འཛིན་གསེར་གྱི་རི་དང་འབྲལ་མེད་གྱིས། །
སེམས་ཀྱི་གླང་གོག་བདེ་ཆེན་གྲོང་ཁྱེར་ལ། །སྐྱེལ་བ་མི་རྟག་ལྕག་གིས་མ་བསྐུལ་ན། །ལེ་ལོའི་ཐང་ཆེན་དཀྱིལ་ནས་ལུས་ཉེན་གདའ། །ནམ་འཆི་ཆ་མེད་ལྕག་ཚན་ཡང་
ཡང་ཐོངས། །འཁོར་བ་སྲིན་མོའི་གླིང་ནས་ངེས་འབྱུང་རྟ། །སྤྲིན་གྱི་ཤུགས་ཅན་ཞོན་ནས་མ་བྲོས་ན། །ལས་ཉོན་སྲིན་མོས་གསོན་པོར་ཟ་བར་ངེས། །ངེས་འབྱུང་སྤྲིན་གྱི་



མགུར་འབུམ་སྨད་ཚ་
ཤུགས་ཅན་ཞོན་ལ་ཕྲོས། །བྱམས་དང་སྙིང་རྗེ་བྱང་སེམས་རྟར་ཞོན་ནས། །ཚུལ་ཁྲིམས་རྣམ་གསུམ་དཀྱུས་ཐག་མ་བཅད་ན། །ས་ལམ་ཐང་ཆེན་རིང་པོ་མི་བགྲོད་པས། །
ཚུལ་ཁྲིམས་རྣམ་གསུམ་དཀྱུས་ཐག་ཡང་ཡང་ཆོད། །ཆོས་ཀུན་གདོད་ནས་སྟོང་པའི་ནམ་མཁའ་ལ། །ངོས་འཛིན་མཚན་མའི་ལྷོ་སྤྲིན་འཁྲིགས་གྱུར་ན། །མཁྱེན་པ་གཉིས་
ཀྱི་ཉི་ཟླ་མི་གསལ་བས། །ཞི་ལྷག་ཟུང་འབྲེལ་རླུང་གིས་ཡང་ཡང་སྐྱོད། །འཁོར་བའི་མཚོ་ལ་གསང་སྔགས་གྲུ་བཏང་ནས། །བདེ་ཆེན་ཐར་བའི་གསེར་གླིང་མ་ཕྱིན་ན། །
ཀུན་མཁྱེན་ནོར་བུ་མྱུར་དུ་མི་ལོན་པས། །གསང་སྔགས་སྨིན་གྲོལ་གདམས་པའི་གྲུ་རུ་ཞུགས། །ཤེས་ལྡན་ཁྱེད་ཀྱི་སེམས་ཉིད་མེ་ལོང་དུ། །ཤེས་བྱའི་ཆོས་ཀུན་གཟུགས་
བརྙན་ཤར་བ་ལ། །ཤེས་ཆུང་བདག་གིས་འཕྲིན་ཡིག་མི་དགོས་ཀྱང་། ཤེས་པ་གསལ་འདེབས་ཡིན་པས་ཉམས་སུ་ལོངས། །ཚིག་གི་སྡེབ་སྦྱོར་འཐག་ཚུལ་ཤིན་ཏུ་
ལེགས༑ །མདོ་རྒྱུད་མན་ངག་གནད་ཀྱི་རི་མོ་བཀྲ། །བརྒྱུད་པའི་བྱིན་རླབས་ཁ་ཚར་མ་ཉམས་པའི། །སྔར་མེད་ལེགས་བཤད་ལྷ་རྫས་འདི་ཉིད་ཕུལ། །ཞེས་པ་འདི་ཡང་སློབ་བུའི་



༄༅། །མཆོག་གྱུར་ལྕགས་ཟམ་མཁན་པོ་ལ་གངས་རི་ནས་སྤྲིངས་པའོ། །བླ་མ་མི་རྟག་ཉི་མ་དང་འདྲའོ། །ཨེ་འདྲ་མི་འདྲ་ནམ་མཁའ་ལ་གཟིགས་དང་། །ཉི་མ་ནུབ་ཚེ་
མི་རྟག་པ་དྲན་ཡོང་། །བླ་མ་བཞུགས་དུས་དད་གུས་ཀྱིས་སྟེན་དང་། །མཆེད་གྲོགས་མི་རྟག་ཚོང་འདུས་དང་འདྲའོ། །ཨེ་འདྲ་མི་འདྲ་ཚོང་ར་རུ་གཟིགས་དང་། །ཚོང་
“ཟླ འདུས་གྱེས་ཚེ་མི་རྟག་པ་དྲན་ཡོང་། །མཆེད་གྲོགས་ཡོད་དུས་བརྩེ་གདུང་གིས་འགྲོགས་དང་། །ཟས་ནོར་མི་རྟག་སྦྲང་རྩི་དང་འདྲའོ། །ཨེ་འདྲ་མི་འདྲ་སྦྲང་ཚང་དུ་གཟིགས་
དང་། །སྦྲང་རྩི་ལེན་ཚེ་མི་རྟག་པ་དྲན་ཡོང་། །ཟས་ནོར་འཛོམས་དུས་ཆོས་ཕྱོགས་སུ་ཐོངས་དང་། །སྒྲ་ལུས་མི་རྟག་ཟིལ་བ་དང་འདྲའོ། །ཨེ་འདྲ་མི་འདྲ་རྩ་ཁ་རུ་གཟིགས་
དང༌། །ཟིལ་བ་བསྐམས་ཚེ་མི་རྟག་པ་དྲན་ཡོང་། །སྒྱུ་ལུས་བདེ་དུས་ལྷ་ཆོས་ལ་སྤྱོད་དང་། །ཞེས་པ་འདི་ཡང་ཡིད་ལ་ཤར་བ་ལྟར་སློབ་བུ་བློ་བཟང་ཤེས་རབ་ལ་གདམས་པའོ། །ན་མོ་གུ་
རུ༑ དགའ་ལྡན་ལྷ་ཡི་ཡུལ་གྱི། །ངོ་མཚར་སྐྱེད་མོས་ཚེལ་ན། །ལྷ་མོས་གླུ་དབྱངས་ལེན་པ། །མཛེས་མའི་རང་གཤིས་ཡིན་རུང་། །འདོད་ལྡན་ལྷ་བུས་ཉོན་དང་། །
འདུས་གྱེས་ཚེ་མི་རྟག་པ་དྲན་ཡོང་། །སཎས་དད་གུས་ཀྱིས་སྟེན་དང་། །མཆེད་གྲོགས་མི་དང་འདྲའོ། །ཨེ་འདྲ་མི་འདྲ་ནམ་མཁའ་ལ་གཟིག་
59



མགུར་འབུམ་སྨད་ཆ་
སེམས་ལ་ངེས་པར་ཕན་ཡོང་། །སྟོང་གསལ་ནམ་མཁའི་ཁམས་ཀྱི། །ངོ་མཚར་ཆུ་འཛིན་གསེབ་ན། །གཡུ་འབྲུག་སྒྲ་དབྱངས་སྒྲོག་པ། །འབྲུག་གི་རང་གཤིས་ཡིན་
རུང་། །མདོངས་ལྡན་རྨ་བྱས་ཉོན་དང༌། །སེམས་ལ་ངེས་པར་ཕན་ཡོང་། །འཛམ་གླིང་གངས་དཀར་ཏེ་སེའི། །ངོ་མཚར་རྫུ་འཕྲུལ་ཕུག་ན། །རྣལ་འབྱོར་གླུ་དབྱངས་
ལེན་པ། །རྟོགས་ལྡན་རང་གཤིས་ཡིན་རུང༌། །དད་ལྡན་སློབ་མས་ཉོན་དང་། །སེམས་ལ་ངེས་པར་ཕན་ཡོང་། །རྒྱལ་པོས་བདག་རྐྱེན་ཆེན་པོ། །གནང་རུང་ངོ་མཚར་མི་
སྣང་། །མཚན་ལྡན་བླ་མས་ཟབ་རྒྱས། །གདམས་པ་གནང་ན་ངོ་མཚར། །གནམ་ལ་འཕུར་བའི་བྱ་ཞིག །ཟིན་རུང་ངོ་མཚར་མི་སྣང་། །བླ་མས་གདམས་ངག་གནང་
* བ༑ །བློ་ལ་ཟིན་ན་ངོ་མཚར། །རི་དང་བྲག་གཉིས་སྤྱད་ནས། །འཕྲོད་རུང་ངོམཚར་མི་སྣང་། །བླ་མས་སེམས་ངོ་སྤྲད་ནས། །རང་ངོ་འཕྲོད་ན་ངོ་མཚར། །སྲ་བའི་ཤིང་
ཞིག་བཀུག་ནས། །ཁུག་རུང་ངོ་མཚར་མི་སྣང་། །རང་སེམས་གྱོང་བོ་ནང་དུ། །བཀུག་ནས་ཁུག་ན་ངོ་མཚར། །ལྕགས་ཀྱུས་གླང་ཆེན་སྨྱོན་པ། །བཏུལ་རུང་ངོ་མཚར་



ཨ
༄༅། །མི་སྣང་། །ཆོས་ཀྱིས་བདག་འཛིན་ཕུང་རྒན། །བཏུལ་ནས་ཐུལ་ན་ངོ་མཚར། །རྟ་ཡི་སྟེང་དུ་ལངས་ནས། །ཆགས་རུང་ངོ་མཚར་མི་སྣང་། །
སྒོམ་ཆེན་སྟན་གྱི་སྟེང་དུ། །ཡུན་རིང་ཆགས་ན་ངོ་མཚར། །འཇིག་རྟེན་པ་ཡི་གླུ་དབྱངས། །སྙན་ཡང་ངོ་མཚར་མི་སྣང་། །དམ་པའི་ཆོས་ཀྱི་མགུར་དབྱངས། །འདི་འདྲ་
: བླངས་ན་ངོ་མཚར། །ཞེས་པ་འདི་ཡང་ཉིན་ཞིག་སེམས་ལ་ཤར་བ་ལྟར་བྲིས་པའོ། །སྤྲིན་ཐག་ཆོད་པའི་མཁའ་ལྟར། །རིག་པ་སྒྲིབ་མེད་དྭངས་གསལ། །བཅིངས་གྲོལ་མེད་པའི་གུ་
ཡངས༑ །ཕྱི་ནང་ཟང་ཐལ་གྱུར་སོང་། །སྟོང་གསལ་འཛིན་མེད་རིག་པ། །ཕྱོགས་མཐའ་ཀུན་དང་བྲལ་ནས། །ཅི་ཙམ་མ་འགགས་ཤར་བ། །དེ་ཙམ་གསལ་ཆ་ཆེ་བྱུང་། །
ཁ་ཡེངས་མིག་ཡེངས་མཆོང་རྒྱུག །རྣམ་གཡེང་ཅི་འདྲ་བྱས་རུང༌། །རིག་པ་གུ་ཡངས་སང་ངེ་། །ཇེ་གསལ་ཇེ་བརྟན་གྱུར་སོང་། །བར་སྣང་རླུང་དང་འཇའ་བཞིན། །རྣམ་
རྟོག་སྣང་བ་ཤར་ཡང་། །རིག་པའི་འཆར་སྒོ་མ་འགག །རིག་སྟོང་རྒྱན་དུ་གྱུར་བྱུང་། །ལུས་ནི་གཡོ་མེད་ཀྲོང་ངེ་། །སེམས་ནི་རྟོག་མེད་ས་ལེ། །མིག་ཀྱང་འཛུམ་མེད་



མགུར་འབུམ་སྨད་ཆ་
ཧྲིག་གེ །མཉམ་བཞག་ངང་ལ་ལུས་སོང་། །ནམ་མཁར་ཉི་འོད་ཕོག་བཞིན། །རིག་པ་བཀྲ་ཡངས་ས་ལེ། །མགོ་བཏུམ་སངས་པ་འདྲ་བ། །ཁོག་ཡང་ཡངས་ཆ་ཆེ་
བྱུང་། །ནམ་མཁའ་དྭངས་པར་བལྟས་བཞིན། །རིག་སྟོང་རྗེན་ནེ་ཡེ་རེ། །གསལ་འགྲིབ་རྒྱུན་ཆད་མེད་པའི། །བརྗོད་མེད་ཉམས་ཤིག་ཤར་རོ། །སོག་ཕོན་ཐག་པ་ཆད་
ལྟར༑ །བདག་འཛིན་ཉོན་མོངས་འཆིང་བ། །ཐམས་ཅད་ཧྲུལ་གྱིས་ཞིག་ནས། །ཁྱབ་གདལ་ཆེན་པོར་གྲོལ་སོང་། །རིག་པ་སྤྱིན་ཐག་ཆོད་པའི། །ནམ་མཁའ་ལྟ་བུར་གྱུར་
ཚེ༑ །སྙིང་ཡངས་སང་ངེ་སོང་ནས། །ཉམས་དགའ་ཡལ་ལེ་གནས་བྱུང་། །ཞེས་པ་འདི་ཡང་ཉམས་ལ་ཤར་བ་ལྟར་བྲིས་པའོ། །ཐུགས་དགོངས་མཁའ་ལྟར་ཡངས་པའི་བླ་མར་
* འདུད༑ །ཐུགས་ཡིད་གཅིག་ཏུ་འདྲེས་པར་བྱིན་གྱིས་རློབས། །སྐྱེ་མེད་ཆོས་དབྱིངས་ངང་ལས་མ་གཡོས་བཞིན། །འགག་མེད་གྲགས་སྟོང་གླུ་ཡི་སྒྲ་དབྱངས་སྒྲོགས། །
མཁའ་ལྟར་ཡངས་ཤིང་མཚོ་ལྟར་གཏིང་ཡང་ཟབ། །ཉི་ལྟར་གསལ་ཞིང་ཤེལ་ལྟར་ཟང་ཐལ་ལེ། །བར་སྣང་དངོས་ལྟར་ངོས་བཟུང་གཟའ་གཏད་དང་། །བྲལ་བའི་སེམས་



མ] ༄༅། །ཉིད་མཐའ་བྲལ་ཆོས་ཀྱི་དབྱིངས། །རྟག་མཐར་མ་ལྷུང་ཅིར་ཡང་གྲུབ་པ་མེད། །ཆད་མཐར་མ་ལྷུང་ས་ལེ་ཧྲིག་གེར་གསལ། །གཅིག་པུ་མ་
ཡིན་དུ་མའི་ཆོས་རྣམས་འབྱུང་། །དུ་མ་མ་ཡིན་སྣང་སེམས་རོ་གཅིག་གནས། །ནམ་མཁའ་མཐའ་མེད་བཞིན་དུ་རང་སེམས་ལ། །གང་ནས་བལྟས་ཀྱང་མཐའ་མེད་དབུས་
༡ སུ་སོང་། །འདི་ལས་ཆེན་པོ་གཞན་ན་མ་མཆིས་པས། །མཐའ་བྲལ་དབུ་མ་ཆེན་མོ་ཞེས་ཀྱང་ཟེར། །སེམས་ཉིད་སྟོང་གསལ་ཟང་ཐལ་ཀློང་ཡངས་སུ། །འཁོར་འདས་
ཆོས་རྣམས་གཅིག་ཀྱང་མ་ལུས་པ། །ཡོངས་རྫོགས་ཆུད་ཅིང་འདི་ལས་རྒྱ་ཆེན་པོ། །གཞན་ན་མེད་པས་རྫོགས་པ་ཆེན་པོ་ཟེར། །སེམས་ཉིད་སྟོང་གསལ་རྒྱལ་པོའི་ཕྱག་ལྟ་
བུས༑ །འཁོར་འདས་ཡོངས་ལ་རྒྱ་ཡིས་མ་ཐེབས་མེད། །ཕྱག་རྒྱ་ཞིག་ལ་འདི་ལས་ཆེན་པོ་ཞིག །གཞན་ན་མེད་པས་ཕྱག་རྒྱ་ཆེན་པོ་ཟེར། །དེ་འདྲའི་གནས་ལུགས་ངང་
ལ་མཉམ་འཇོག་དུས། །ནམ་མཁའ་བཞིན་དུ་སེམས་དཔངས་བསྟོད་ལ་ཞོག །ཉི་ཟླ་བཞིན་དུ་གསལ་ངར་ཐོན་ལ་ཞོག །བར་སྣང་ཁམས་ལྟར་གུ་ཡངས་སང་ངེ་ཞོག །ས་



མགུར་འབུམ་སྨད་ཆ་
གཞིའི་ངོས་ལྟར་རྒྱ་ཡང་བསྐྱེད་ལ་ཞོག །རི་རྒྱལ་བཞིན་དུ་ལྷུན་ཡང་ཕོབ་ལ་ཞོག །དེ་ལྟར་བཞག་ན་བྱིང་རྒོད་རང་སར་གྲོལ། །མཉམ་བཞག་ནམ་མཁའ་འདྲ་སྟེ་འགྱུར་བ་
མེད༑ །མཁའ་ལྟར་ཡངས་ན་མཐའ་བྲལ་ལྟ་བ་ཡིན། །ཉི་ལྟར་གསལ་ན་འོད་གསལ་སྒོམ་པ་ཟེར། །བུ་ཆུང་འདྲ་ན་ཞེན་མེད་སྤྱོད་པ་སྟེ། །མི་གཡོ་རི་ལྟར་བརྟན་ན་འབྲས་
བུ་ལགས། །མདོ་རྒྱུད་མན་ངག་གོ་མཚོན་མང་ཐོགས་ནས། །ཉོན་མོངས་དགྲ་ལ་འབྲོས་པའི་མི་དེས་ཅི། །བླ་མའི་མན་ངག་མཚོན་རྣོན་གཅིག་གིས་ཀྱང་། །ཉོན་མོངས་
དགྲ་རྣམས་ཐུལ་བའི་དཔའ་བོ་དགོས། །བདེ་ཆེན་ཐང་ལ་ཡན་འདོད་སློབ་བུ་རྣམས། །མཐའ་བྲལ་ལྟ་བའི་མདུང་རིང་ཕྱག་ཏུ་བསྣམས། །སེམས་ཀྱི་མཁར་བོ་ཆེ་ཡི་སྒོ་
བཀག་ནས། །ཉོན་མོངས་དགྲ་རྣམས་བྱུང་ཚད་ཆམ་ལ་ཕོབ། །གནས་ལུགས་སྟོང་གསལ་ནམ་མཁའ་ཡངས་པ་ཡི། །ཉོན་མོངས་ལྷོ་སྤྲིན་རབ་རིབ་དག་གྱུརན། །སྙིང་
རྗེའི་ཉི་མ་ཕྱོགས་རིས་མེད་པར་འཆར། །འགྲོ་ཀུན་པད་ཚལ་སྐྱོང་བའི་རྟེན་འབྲེལ་འགྲིག །སྟོང་ཉིད་སྙིང་རྗེ་གྲུ་ཆེན་ལ་བརྟེན་ནས། །འགྲོ་ཀུན་མགྲོན་པོ་འཁོར་བའི་ཆུ་བོ་



༄༅། །ལས། །སྒྲོལ་ལ་སྐྱོ་ངལ་མེད་པར་བརྩོན་པ་ཡི། །སྔར་མེད་རྣལ་འབྱོར་མཉན་པ་བྱུང་ན་མཚར། །རང་གི་རྟོགས་པ་གླུ་རུ་བླངས་པ་འདི། །བླ་
མ་མཁས་གྲུབ་ཡོངས་ལ་མཆོད་པར་འབུལ། །ངེས་དོན་ལྟ་བའི་གླུ་འདི་ཐོས་ཚད་ཀྱིས། །འགྲོ་ལ་ཕན་ཐོགས་འབྱུང་བར་བྱིན་གྱིས་རློབས། །ཞེས་པ་འདི་ཡང་སེམས་ལ་ཤར་ཚེ་སློབ་བུ་
༡༢ |རྣམས་ལ་ཕན་ཕྱིར་བྲིས་པའོ། །རྒྱུད་བྱིན་གྱིས་རློབས་པའི་བླ་མ་དང་། །མཆོག་དངོས་གྲུབ་སྟེར་བའི་ཡི་དམ་ལྷ། །རྐྱེན་བར་ཆད་སེལ་བའི་མཁའ་འགྲོ་ལ། །བདག་གསོལ་བ་
པ% འདེབས་སོ་བྱིན་གྱིས་རློབས། །རྗེ་རྩ་གསུམ་ལྷ་ཡི་སྐྱབས་འོག་ནས། །སྤྲང་སྐྱིད་པའི་ཤུགས་ཀྱིས་གླུ་དབྱངས་ལེན། །རྟེན་དལ་འབྱོར་མི་ལུས་རྙེད་པར་དཀའ། །དེ་ཡུན་
རིང་མི་རྟག་འཇིག་པར་སླ། །ལས་རྒྱུ་འབྲས་ནམ་ཡང་བསླུ་བ་མེད། །མར་འཁོར་བའི་སྡུག་བསྔལ་བཟོད་པར་དཀའ། །ད་རང་གཞན་གང་གི་དོན་དུ་ཡང་། །ཡར་སངས་
རྒྱས་འཐོབ་པའི་ཐབས་མཛད་དགོས། །དཔེ་རྒྱ་མཚོའི་ནོར་བུ་ལེན་པ་ལ། །གཞན་དེད་དཔོན་མ་བསྟེན་མི་ལོན་ལྟར། །ཡར་སངས་རྒྱས་གོ་འཕང་རིན་ཆེན་དེ། །ལྷ་དཀོན་



མགུར་འབུམ་སྨད་ཆ་
མཆོག་མ་བསྟེན་མི་འཐོབ་པས། །སྐྱབས་བསླུ་བ་མེད་པའི་དཀོན་མཆོག་གསུམ། །ཞེ་ཐག་པས་སྐྱབས་འགྲོ་ཡང་ཡང་གྱིས། །དཔེ་ཞིང་ལ་ས་བོན་མ་བཏབ་ན། །དུས་ནམ་
ཡང་འབྲས་བུ་མི་འབྱུང་ལྟར། །བྱམས་སྙིང་རྗེས་དྲངས་པའི་བྱང་ཆུབ་ཀྱི། །སེམས་མ་བསྐྱེད་སངས་རྒྱས་མི་འཐོབ་པས། །ཆོས་ཀུན་གྱི་རྩ་བ་སྨོན་འཇུག་སེམས། །དུས་
ཡང་དང་ཡང་དུ་བསྐྱེད་པར་མཛོད། །དཔེ་ས་བོན་བཏབ་ཀྱང་ཆུ་ལུད་དྲོད། །ཀུན་མ་འཛོམས་འབྲས་བུ་མི་སྨིན་ལྟར། །སེམས་བསྐྱེད་ཀྱང་བསོད་ནམས་ཡེ་ཤེས་ཚོགས། །
ཀུན་མ་བསགས་སངས་རྒྱས་མི་འཐོབ་པས། །ཚོགས་གསོག་ཐབས་ཚེགས་ཆུང་དོན་ཆེ་བ། །དེ་མཎྜལ་ཡིན་པས་ཡང་ཡང་ཕུལ། །དཔེ་ཞིང་སྟེང་རྩྭ་ཤིང་རྡོ་བ་སོགས། །
ཀུན་མ་བསལ་ལོ་ལེགས་མི་འབྱུང་ལྟར། །རང་རྒྱུད་ཀྱི་སྡིག་སྒྲིབ་ཉེས་ལྟུང་རྣམས། །ཀུན་མ་སྦྱངས་སངས་རྒྱས་མི་འཐོབ་པས། །སྡིག་ཉེས་ལྟུང་སྦྱོང་ཐབས་རྡོར་སེམས་
ཀྱི༑ །སྒོམ་བཟླས་པ་འདི་ལ་ནན་ཏན་མཛོད། །དཔེ་ནོར་བུར་མཆོད་བསྟོད་མ་བཀུརན། །ནོར་ལོངས་སྤྱོད་དགོས་འདོད་མི་འབྱུང་ལྟར། །རྗེ་བླ་མར་གསོལ་བ་མ་བཏབ་ན།
|
99
|



།ཉམས་རྟོགས་པའི་ཡོན་ཏན་མི་འཆར་བས། །དུས་རྟག་ཏུ་བླ་མའི་རྣལ་འབྱོར་སྒོམས། །སྙིང་ཐག་པས་གསོལ་བ་ཡང་ཡང་ཐོབས། །དཔེ་རྟ་
བཟང་མེད་པར་ཐག་རིང་གི །ཡུལ་བཟང་བོར་མྱུར་དུ་མི་སླེབ་ལྟར། །ཆོས་བསྐྱེད་རྫོགས་རྫོགས་ཆེན་མ་བསྒོམས་ན། །ཡར་སངས་རྒྱས་མྱུར་དུ་མི་འཐོབ་པས། །སྣོད་
ཐམས་ཅད་གཞལ་ཡས་ནང་བཅུད་རྣམས། །ལྷ་ལྷ་མོར་བསྒྱུར་བའི་བསྐྱེད་རིམ་སྒོམས། །ལུས་བདེ་དྲོད་སེམས་ལ་ཉམས་རྟོགས་པ། །ཀུན་འཆར་བའི་རྫོགས་རིམ་གཏུམ་
མོ་སྒོམས། །ཆོས་ཀུན་གྱི་མཆོག་གྱུར་རྫོགས་ཆེན་ཀྱིས།ོ །སེམས་ཆོས་སྐུར་གྲོལ་བྱེད་ཁྲེགས་ཆོད་དང་། །ལུས་འོད་སྐུར་སྒྱུར་བའི་ཐོད་རྒལ་ལམ། །དེ་གཉིས་ཀ་ཟུང་
འབྲེལ་བསྒོམ་པར་མཛོད། །ཆོས་ཟབ་རྒྱས་མྱུར་མྱུར་མངན་ཡང་། །ཀུན་ཉམས་སུ་ལེན་པ་དཀའ་མོར་གདའ། །ཆོས་ཉམསཾ་སུ་ལེན་ན་མང་མི་དགོས། །འདི་ཇི་བཞིན་
ཉམས་སུ་ལེན་ནུས་ན། །ཚེ་འདིའམ་འཆི་ཁ་བར་དོ་ཚུན། །མཆོག་སངས་རྒྱས་འཐོབ་པར་རྒྱུད་ནས་གསུངས། །དོན་དེ་བཞིན་ཉམས་སུ་ལེན་མཁན་ལ། །རྗེ་རྩ་བརྒྱུད་བླ་ བྱ



པ
མའི་བྱིན་གྱིས་རློབས། །ལྷ་ཡི་དམ་ཞི་ཁྲོས་དངོས་གྲུབ་སྩོལ། །མ་མཁའ་འགྲོའི་ཚོགས་ཀྱིས་བར་ཆད་སོལ། །དཔལ་ཆོས་སྐྱོང་སྲུང་མས་ཕྲིན་ལས་སྒྲུབས། །གེགས་
གོལ་ས་མེད་པར་འཚང་རྒྱ་ཤོག །ཅེས་པ་འདི་ཡང་སློབ་བུ་ཀུན་བཟང་གཞན་ཕན་གྱིས་ཞལ་གདམས་ཤིག་དགོས་ཞེས་བསྐུལ་ངོར་བྱ་བཏང་ཚོགས་དྲུག་རང་གྲོལ་གྱིས་གནསཆེན་གངས་རི་ནས་སྦྱར་བའོ། །རེས་འགའ་ཕྱི་
ཡི་ཡུལ་ལ་ལྟོས། །ཕྱི་ཡི་ཡུལ་ལ་མ་བལྟསན། །ཅིར་སྣང་སེམས་སུ་མི་ཤེས་པར། །སྣང་བ་དགྲ་རུ་ལངས་ཉེན་ཡོད། །ཕྱི་ཡི་ཡུལ་ལ་ཅེར་གྱིས་ལྟོས། །ཀུན་རྫོབ་སྣང་
གྲག་ཆོས་རྣམས་ཀུན། །རྨི་ལམ་སྒྱུ་མ་ཆུ་ཟླ་བཞིན། །རང་གི་སེམས་སུ་གཏན་ལ་ཕོབ། །རེས་འགའ་ནང་གི་སེམས་ལ་ལྟོས། །ནང་གི་སེམས་ལ་མ་བལྟས་ན། །
སེམས་ཀྱི་ངོ་བོ་མི་མཐོང་བས། །ལུང་མ་བསྟན་དུ་ལུས་ཉེན་གདའ། །རང་གི་སེམས་ལ་ཅེར་གྱིས་ལྟོས། །བལྟས་ཚེ་ཅི་ཡང་མཐོང་བ་མེད། །རྟོག་ཚོགས་ཐམས་ཅད་
འཇའ་ལྟར་ཡལ། །ལུང་མ་བསྟན་ཡང་སྤྲིན་ལྟར་དྭངས། །ངོ་བོ་མཁའ་ལྟར་མཐོང་བ་ལ། །སེམས་ངོ་མཐོང་ཞེས་ཐ་སྙད་བཏགས། །མཐོང་བའི་ངང་དེར་ཕྱམ་གྱིས་



ལ ༄༅། །ཞོག །དེ་ལ་མཉམ་བཞག་ཟེར་བ་ཡིན། །དེ་ལྟར་བཞག་པས་སེམས་ཉིད་ལ། །བདེ་གསལ་མི་རྟོག་ཉམས་མྱོང་འཆར། །དེ་ལ་ཞེན་ཆགས་
མ་བྱས་ན། །གེགས་དང་གོལ་སར་ལྷུང་མི་འགྱུར། །མདོརན་ཅིར་སྣང་སེམས་སུ་ཤེས། །སེམས་ཉིད་སྟོང་པ་ཉིད་དུ་རྟོགས། །སྟོང་གསལ་ངང་ལ་མཉམ་བཞག་ན། །
ཨེ་མ་རྨད་བྱུང་སྐལ་བ་བཟང་། །ཅེས་པ་འདི་ཡང་སློབ་བུ་མང་ཐང་ཆོས་རྒྱལ་ལ་གདམས་པའོ། །དོན་དམ་བདེན་པའི་དབང་དུནི། །ཆོས་ཀུན་ངོ་བོ་སྐྱེ་མེད་སྟོང་། །ནམ་མཁའ་བར་སྣང་
ཨ དཔེ་བཞིན་དུ། །རང་བཞིན་གྲུབ་པ་རྡུལ་ཙམ་མེད། །ས་དང་ལམ་གྱི་རིམ་པ་མེད། །འབྲས་བུ་སྐུ་དང་ཡེ་ཤེས་མེད། །འཁོར་བ་དང་ནི་མྱང་འདས་མེད། །སངས་རྒྱས་
མེད་ཅིང་སེམས་ཅན་མེད། །བཟང་པོ་མེདཅིང་ངན་པའང་མེད། །ཆོས་རྣམས་གང་ཡང་གནས་པ་མེད། །སོང་བ་མེད་ཅིང་འོང་བའང་མེད། །དོན་དམ་དབང་དུ་དེ་ལྟར་
གདའ༑ །ཀུན་རྫོབ་བདེན་པའི་དབང་དུ་ནི། །ཆོས་ཀུན་རྣམ་པ་འགག་མེད་སྣང་། །ཕྲེང་བ་དམག་གི་དཔེ་བཞིན་དུ། །རྒྱུ་རྐྱེན་ཚོགས་ལས་ཐམས་ཅད་ཡོད། །ས་དང་ལམ་ ཚེ



མགུར་འབུམ་སྨདོ་ཚོ་
གྱི་རིམ་པ་ཡོད། །འབྲས་བུ་སྐུ་དང་ཡེ་ཤེས་ཡོད། །འཁོར་བ་དང་ནི་མྱང་འདས་ཡོད། །སངས་རྒྱས་ཡོད་ཅིང་སེམས་ཅན་ཡོད། །བཟང་པོ་ཡོད་ཅིང་ངན་པའང་ཡོད། །
ཆོས་རྣམས་གང་ཡང་གནས་པ་ཡོད། །སོང་བ་ཡོད་ཅིང་འོང་བའང་ཡོད། །ཀུན་རྫོབ་དབང་དུ་དེ་ལྟར་གདའ། །ཆོས་རྣམས་ངོ་བོ་མཁའ་ལྟར་དུ། །སྟོང་ཡང་རྣམ་པ་འཇའ་
ལྟར་སྣང་། །རྒྱུ་མའི་སྣང་བས་བཟང་ངན་ལྟར། །འཁོར་འདས་བཟང་ངན་སྣ་ཚོགས་སྣང་། །རྨི་ལམ་སྐབས་ཀྱི་བདེ་སྡུག་བཞིན། །བདེ་དང་སྡུག་བསྔལ་ཉམས་སུ་མྱོང་། །
ས་བོན་མངར་ཁའི་འབྲས་བུ་ལྟར། །རྒྱུ་འབྲས་མི་འཆོལ་སོ་སོར་སྨིན། །མེ་ལོང་ནང་གི་གཟུགས་བརྙན་ལྟར། །སྣང་བཞིན་སྟོང་ལ་སྟོང་བཞིན་སྣང་། །སྣང་སྟོང་གཉིས་
སུ་མ་མཆིས་པས། །ཐམས་ཅད་དབྱེར་མེད་ཟུར་འཇུག་ཡིན། །བདེན་གཉིས་ཟུང་འཇུག་དེ་ལྟར་གདའ། །ངོ་མཚར་རྨད་བྱུང་དམ་པའི་ཆོས། །ཆོས་ཀུན་རྩ་བ་བདེན་གཉིས་
ལམ༑ །ལམ་སྟོན་བླ་མའི་དྲིན་གྱིས་ཤེས། ཤེས་ཚེ་ཀུན་ལ་ཕན་ཕྱིར་བྲིས། །དམག་དེ་དམག་མི་གང་ལས་བྱུང་། །བཙལན་དམག་དེ་དམིགས་སུ་མེད། །ཕྲེང་བ་ཕྲེང་



༄༅། །རྡོག་གང་ལས་བྱུང་། །བཙལ་ན་ཕྲེང་བ་དམིགས་སུ་མེད། །སྒྱུ་མ་རྫས་སྔགས་གང་ལས་བྱུང་། །བཙལ་ན་སྒྱུ་མ་དམིགས་སུ་མེད། །རྨི་
ལམ་གཉིད་སེམས་གང་ལས་བྱུང་། །བཙལ་ན་རྨི་ལམ་མི་དམིགས་བཞིན། །ངན་སོང་མི་དགེ་གང་ལས་བྱུང་། །བཙལ་ན་ངན་སོང་དམིགས་སུ་མེད། །མཐོ་རིས་དགེ་བ་
གང་ལས་བྱུང་། །བཙལ་ན་མཐོ་རིས་དམིགས་སུ་མེད། །ཐར་པ་བསླབ་གསུམ་གང་ལས་བྱུང་། །བཙལ་ན་ཐར་པ་དམིགས་སུ་མེད། །སངས་རྒྱས་ཚོགས་གཉིས་གང་
ལས་བྱུང་། །བཙལ་ན་སངས་རྒྱས་དམིགས་སུ་མེད། །དེ་བཞིན་འཁོར་འདས་ཆོས་རྣམས་ཀུན། །བཙལ་ན་གཅིག་ཀྱང་དམིགས་སུ་མེད། །དེ་ཡང་གོ་མཚོན་ཅན་གྱི་མི། །
མང་པོ་ཚོགས་ལས་དམག་འབྱུང་ཞིང་། །ཕྲེང་བ་རྡོག་པོ་མང་བོ་ཞིག །ཕྱོགས་གཅིག་ཚོགས་ལས་ཕྲེང་བ་འབྱུང་། །སྒྱུ་མ་མཁན་པོས་རྫས་སྔགས་རྣམས། །ཚོགས་ལས་
སྒྱུ་མའི་རྟ་གླང་འབྱུང་། །མཚན་མོ་གཉིད་དང་སེམས་གཉིས་པོ། །ཚོགས་པས་རྨི་ལམ་གསལ་བོ་འབྱུང་། །དེ་བཞིན་བསམ་ངན་མི་དགེའི་ལས། །ཚོགས་ལས་ངན་སོང་ བྱ



སྡུག་བསྔལ་འབྱུང་། །བསམ་པ་བཟང་དང་དགེ་བའི་ལས། །ཚོགས་པས་མཐོ་རིས་བདེ་སྐྱིད་འབྱུང༌། །ཐར་འདོད་སེམས་དང་བསླབ་པ་གསུམ། །ཚོགས་ལས་བདེ་ཆེན་
ཐར་པ་འབྱུང་། །བྱང་ཆུབ་སེམས་དང་ཚོགས་གཉིས་རྣམས། །ཚོགས་ལས་རྫོགས་པའི་སངས་རྒྱས་འབྱུང་། །དེ་བཞིན་རྒྱུ་རྐྱེན་རྟེན་འབྲེལ་ལས། །འཁོར་འདས་ཆོས་
རྣམས་ཐམས་ཅད་འབྱུང་། །དེས་ན་རང་སེམས་འཁོར་འདས་ཀྱིས། །བསྡུས་པའི་ཆོས་རྣམས་ཐམས་ཅད་ཀྱི། །ངོ་བོ་མཁའ་ལྟར་མི་དམིགས་ཚུལ། །ཤེས་ནས་ཟབ་མོའི་
སྟོང་ཉིད་སྒོམས། །རྒྱུ་རྐྱེན་རྟེན་འབྲེལ་འཚོགས་པ་ལས། །ཆོས་ཀུན་རྣམ་པ་འཇའ་ཚོན་བཞིན། །རང་བཞིན་མེད་བཞིན་སྣང་བའི་ཚུལ། །ཤེས་ནས་སྡིག་སྤོང་དགེ་སྒྲུབ་
གྱིས༑ །དཔེར་ན་སྒྱུ་མ་སྤྲུལ་མཁན་གྱིས། །རྫས་སྔགས་བཟང་ངན་སྣ་ཚོགས་པ། །བསགས་པའི་རྒྱུ་རྐྱེན་རྟེན་འབྲེལ་ལས། །ལྷ་དང་མི་ཡུལ་དམྱལ་བ་སོགས། །སྒྱུ་མའི་
སྣང་བ་མི་འདྲ་བ།༸།བཟོང་ངན་སྣ་ཚོགས་སྣང་བ་ལྟར། །རང་སེམས་སྒྱུ་མ་མཁན་ལྟ་བུས། །དགེ་སྡིག་རྫས་སྔགས་སྣ་ཚོགས་པ། །བསགས་པའི་རྒྱུ་རྐྱེན་རྟེན་འབྲེལ་གླུ



།ལས། །ངན་སོང་མཐོ་རིས་ཐར་པ་སོགས། །བཟང་ངན་མི་འདྲ་སྣ་ཚོགས་སྣང་། །གཉིད་དུ་སོང་བའི་རྨི་ལམན། །མེ་ཆུ་གཡང་ལ་ལྷུང་
བའི་དུས། །འཇིགས་སྐྲག་སྡུག་བསྔལ་སྣང་བ་འབྱུང་། །ཟས་གོས་བུད་མེད་བསྟེན་པའི་དུས། །དགའ་བདེའི་སྣང་བ་འབྱུང་བ་ལྟར། །སྡིག་པའི་དབང་གིས་ངན་སོང་དུ། །
| ལྷུང་ནས་འཇིགས་སྐྲག་སྡུག་བསྔལ་མྱོང་། །དགེ་བའི་འབྲས་བུས་མཐོ་རིས་དང༌། །ཐར་བ་ཐོབ་ནས་དགའ་བདེ་མྱོང་། །དེ་ལྟར་རྒྱུ་འབྲས་མི་སླུ་བའི། །ཚུལ་ལ་ངེས་པ་
* ཆེར་བསྐྱེད་ནས། །སྒྱུ་མ་མཁན་གྱི་རྟ་གླང་སོགས། །སྒྱུ་མའི་ལྟད་མོ་སྣང་ཚད་ཀུན། །སྣང་ལ་རང་བཞིན་མེད་པ་དེ། །ཤེས་བཞིན་རྫས་སྔགས་སྣ་ཚོགས་པ། །བསགས་
ནས་སངས་རྒྱས་ཞིང་ཁོམས་དང་། །སངས་རྒྱས་བྱོན་ནསཾ་ཆོས་གསུངས་པ། །ལ་སོགས་ངོ་མཚར་ལྟད་མོའི་རིགས། །སྤྲུལ་ནས་ལྟད་མོ་ལྟ་མཁན་གྱི། །ལག་ནས་ཟས་
ནོར་སྡུད་པ་ལྟར། །སེམས་ཀྱི་འཁོར་འདས་ཆོས་རྣམས་ཀུན། །རང་བཞིན་མེད་པར་ཤེས་བཞིན་དུ། །སྣོད་བཅུད་ལྷ་དང་གོཞལ་ཡས་སུ། །གསལ་བའི་ཡི་དམ་བསྐྱེད་



མགུར་འབུམ་སྨད་ཆ་
རྫོགས་སོགས། །ངོ་མཚར་བསོད་ནམས་ཡེ་ཤེས་ཚོགས། །བསགས་ནས་མངོན་མཐོ་ངེས་ལེགས་ཀྱི། །གོ་འཕང་གང་ཡང་འཐོབ་པར་གྱིས། །ནམ་མཁའ་ལྟ་བུའི་
སེམས་ཀྱིནི། །ནམ་མཁའ་ལྟ་བུའི་ཆོས་རྣམས་ལ། །ནམ་མཁའ་ལྟ་བུར་བསྒོམས་བྱས་ན། །ནམ་མཁའ་ལྟ་བུར་འཚང་རྒྱ་ཞེས། །ཐུབ་པས་གསུངས་ལྟར་ཆོས་རྣམས་
ཀྱི༑ །ངོ་བོ་མཁའ་ལྟར་སྟོང་བར་ཤེས། །མཉམ་བཞག་ནམ་མཁའ་ལྟ་བུ་ཡི། །ངང་ལ་རྩེ་གཅིག་མཉམ་པར་བཞག །སྒྱུ་མ་ལྟ་བུའི་སེམས་ཀྱིསནི། །སྒྱུ་མ་ལྟ་བུའི་ཆོས་
རྣམས་ལ། །སྒྱུ་མ་ལྟ་བུར་བསྒོམ་བྱས་ན། །སྒྱུ་མ་ལྟ་བུར་འཚང་རྒྱ་ཞེས། །ཐུབ་པས་གསུངས་ལྟར་ཆོས་རྣམས་ཀུན། །རྣམ་པ་འཇའ་ལྟར་སྣང་བ་ཤེས། ༸།རྗེས་ཐོབ་སྒྱུ་མ་
ལྟ་བུའི་བློས། །སྡིག་སྤང་དགེ་བའི་ལས་ལ་འབོད། །ཆོས་རྣམས་ཐམས་ཅད་སྟོང་ན་ཡང་། །སྟོང་པ་ཉིད་ལས་ཆོས་ཀུན་སྐྱེ། །སྣང་སྟོང་གཉིས་སུ་མེད་པའི་ཕྱིར། །རྟོག་
པ་མ་ཡིན་ཆད་པའང་མིན། །ཆོས་ཀུན་སྟོང་ཉིད་ལས་བྱུང་བས། །ཀུན་གྱི་རྒྱུ་ཡང་སྟོང་པ་ཉིད། །ཆོས་རྣམས་ངོ་བོ་སྟོང་པས་ན། །ཀུན་གྱི་འབྲས་བུའང་སྟོང་ཉིད་ཡིན། །



༄༅། །སྣང་བཞིན་སྟོང་ལ་སྟོང་བཞིན་སྣང༌། །སྣང་སྟོང་རྟེན་ཅིང་འབྲེལ་འབྱུང་ཡིན། །དེ་བཞིན་ཆོས་ཀུན་གཅིག་ལ་གཅིག །རྟེན་ཅིང་འབྲེལ་བར་
འབྱུང་འདི་མཚར། །ཆོས་ཀུན་སྟོང་བ་ཉིད་དུ་ཤེས། །སྟོང་ཡང་སྒྱུ་མ་རྨི་ལམ་བཞིན། །རྒྱུ་འབྲས་བསླུ་བ་མེད་མཐོང་ན། །ཨེ་མ་ངོ་མཚར་རྨད་ཀྱི་ཆོས། །སྟོང་ཉིད་ལྟ་བ་
༥ཤེས་ཙམ་གྱིས། །རྒྱུ་འབྲས་མེད་པར་ག་ལ་འགྱུར། །ཕན་གནོད་མངོན་སུམ་མྱོང་བཞིན་དུ། །ལས་འབྲས་མེད་ཅེས་མ་སྨྲ་ཞིག །སྟོང་ཉིད་རྟོགས་པ་མངོན་དུ་གྱུར། །ལུས་
ནི་དུམ་བུ་བརྒྱར་གཏུབས་ཀྱང་། །ན་ཚ་སྤུ་ཙམ་མི་འབྱུང་ན། །རྒྱུ་འབྲས་འཕྲང་ལས་ཐར་བ་ཡིན། །རང་གི་ངོས་ནས་མི་གནོད་རུང་། །མ་གྱུར་འགྲོ་ལ་གནོད་པ་ཤེས། །
གཞན་གྱི་དོན་དུ་ལས་འབྲས་ལ། །སྔར་བས་བླང་དོར་ཞིབ་བྱེད་པ། །ཐེག་ཆེན་བྱང་ཆུབ་སེམས་དཔའ་ཡི། །རྣལ་འབྱོར་པ་ཡི་ཁྱད་ཆོས་ཡིན། །ངོ་མཚར་བས་ཀྱང་འདི་ངོ་
མཚར༑ །རྨད་བྱུང་བས་ཀྱང་འདི་རྨད་བྱུང༌། །འགྲོ་ཀུན་དྲིན་ཅན་ཕ་མར་ཤེས། །བྱམས་དང་སྙིང་རྗེ་བྱང་ཆུབ་ཀྱི། །སེམས་དང་ལྡན་པའི་རྣལ་འབྱོར་པས། །དོན་མེད་ e



སྡིག་པ་བྱེད་དོན་མེད། །འོན་ཀྱང་བསད་པ་གསོ་ནུས་ཤིང༌། །རྣམ་ཤེས་དག་ཞིང་འདྲེན་ནུས་པའི། །ཐེག་པ་ཆེན་པོའི་རྣལ་འབྱོར་གྱིས། །འགྲོ་ལ་ཕན་ཕྱིར་བསད་ཀྱང་
རུང༌། །དེ་མིན་ཆོས་ཀུན་སྟོང་པར་བལྟས། །ནམ་མཁའ་ཕན་གནོད་མེད་པ་ལྟར། །སྟོང་པ་ཉིད་ལ་ཕན་གནོད་མེད། །སེམས་ཅན་བསད་ཆོག་བརྡུངས་ཆོག་ཟེར། །བྱེད་
ཎྞཾ རྒྱུའི་དགེ་བ་ཐམས་ཅད་སྤངས། །མི་བྱེད་རྒྱུ་ཡི་སྡིག་པ་བྱེད། །ནག་པོ་ཁ་འབྱམས་བདུད་ལྟ་ཞེས། །ཡི་དམ་ཕྱག་ན་རྡོ་རྗེས་གསུངས། །དངོས་པོར་ལྟ་བ་ཕྱུགས་དང་འདྲ། །
དངོས་མེད་འཛིན་པ་དེ་བས་ཀྱང་། །བླུན་ཞེས་ས་ར་ཧ་པས་གསུངས། །སྟོང་པ་ཉིད་ལ་ལྟ་ཉེས་ན། །ཤེས་རབ་ཆུང་རྣམས་འཕུང་བར་འགྱུར། །རྩ་བ་ཤེས་རབ་དག་ལས་
གསུངས། །འཕུང་ཚུལ་རིན་ཆེན་ཕྲེང་བ་ལས། །ཡོད་པ་པོ་ནི་བདེ་འགྲོར་འགྲོ། །མེད་པ་པོ་ནི་ངན་འགྲོར་འགྲོ། །གསུངས་པས་ཆོས་ཀུན་སྟོང་པ་རུ། །ཤེས་ཀྱང་ལས་
འབྲས་མ་འཛེམསན། །ངན་འགྲོའི་རྒྱུ་ཞིག་སྟོང་ཉིད་ཀྱི། །ཆོས་ལ་བརྟེན་ནས་རྙེད་པ་ཡིན། །མཁས་པ་ཡིན་སྙམ་མ་སེམས་ཤིག །དེས་ན་ཆོས་ཀུན་སྟོང་པར་ཤེས། །



།ལས་འབྲས་བསླུ་མེད་ཚུལ་ཤེས་ནས། །མཉམ་བཞག་ནམ་མཁའ་ལྟ་བུ་ཡི། །སྟོང་པ་ཉིད་ལ་རྩེ་གཅིག་བཞག །རྗེས་ཐོབ་སྒྱུ་མ་ལྟ་བུའི་
དུས༑ །ཞེན་མེད་སྡིག་སྤངས་དགེ་ལ་བརྩོན། །ཐབས་ཤེས་ཟུང་དུ་འབྲེལ་བའི་ལམ། །ལམ་བཟང་འདི་ལས་གཞན་ན་གང་། །གང་ཟག་སངས་རྒྱས་འཐོབ་འདོད་རྣམས། །
རྣམ་དག་ལམ་བཟང་འདིར་ཞུགས་ཤིག །ལུང་དང་རིགས་པ་དུ་མ་ཡིས། །རང་སེམས་འཁོར་འདས་ཆོས་རྣམས་ཀུན། །ཡེ་སྟོང་རྩ་བྲལ་དངོས་མེད་དུ། །རྟོག་པའི་མཐའ་
a བྲལ་ཆོས་ཀྱི་དབྱིངས། །སྤྲོས་བྲལ་ནམ་མཁའ་ལྟ་བུ་ཡི། །ངང་ལ་མཉམ་པར་འཇོག་པ་དེ། །མཉམ་རྗེས་གཉིས་ཀྱི་མཉམ་བཞག་ཡིན། །ཟབ་རྒྱས་ལམ་གྱི་ཟབ་མོའི་
ལམ༑ །ཐབས་ཤེས་གཉིས་ཀྱི་ཤེས་རབ་ཆ། །ཚོགས་གཉིས་ནང་ནས་ཡེ་ཤེས་ཚོགས། །སྐུ་གཉིས་ནང་ནས་ཆོས་སྐུའི་རྒྱུ། །བདེན་པ་གཉིས་ཀྱི་དོན་དམ་གྱི། །བདེན་པ་
ཡིན་པས་ཤེས་པར་མཛོད། །བར་སྣང་ཁམས་ཀྱི་འཇའ་སྤྲིན་ཚོགས། །ནམ་མཁའི་དབྱིངས་ལས་བྱུང་བ་ལྟར། །སྣང་སྲིད་འཁོར་འདས་ཆོས་རྣམས་ཀུན། །སྐྱེ་མེད་ཆོས་ E|



ཀྱི་དབྱིངས་ལས་བྱུང་། །ཆོས་ཀུན་ངོ་བོ་ནམ་མཁའ་ལྟར། །རང་བཞིན་གྲུབ་པ་མ་མཆིས་ཀྱང་། །རྣམ་པ་འཇའ་ཚོན་ཆུ་ཟླ་བཞིན། །སྟོང་བཞིན་མ་འགག་སྣང་བ་མཚར། །
དཔེར་ན་རྨི་ལམ་བཟང་ངན་དུས། །བདེ་སྡུག་ཉམས་སུ་མྱོང་བ་བཞིན། །དགེ་སྡིག་སྤྱད་པས་བདེ་སྡུག་ཀྱང་། །མྱོང་བས་ལས་འབྲས་བསླུ་བ་མེད། །སྒྱུ་མ་མཁན་གྱིས་
བཟང་ངན་གང་། །སྤྲུལ་ཀྱང་དེ་ལྟར་སྣང་བ་ལྟར། །སེམས་ཀྱིས་ཅི་འདྲའི་ལས་བྱས་ཀྱང༌། །འབྲས་བུ་དེ་འདྲ་སྨིན་པར་འགྱུར། །སྒྱུ་མ་མཁན་གྱིས་སྤྲུལ་སྦྱོར་ལྟར། །ཞེན་
མེད་སྡིག་སྤོང་དགེ་སྒྲིབ་སོགས། །སྤྱོད་ཕྱོགས་རྣམས་ལ་འཇུག་པ་དེ། །མཉམ་རྗེས་གཉིས་ཀྱི་རྗེས་ཐོབ་ཡིན། །ཟབ་རྒྱས་ལམ་གྱི་རྒྱ་ཆེའི་ལམ། །ཐབས་ཤེས་གཉིས་ཀྱི་
ཐབས་ཀྱི་ཆ། །ཚོགས་གཉིས་ནང་ནས་བསོད་ནམས་ཚོགས། །སྐུ་གཉིས་ནང་ནས་གཟུགས་སྐུའི་རྒྱུ། །བདེན་པ་གཉིས་ལས་ཀུན་རྫོབ་ཀྱི། །བདེན་པ་ཡིན་པས་ཤེས་པར་
མཛོད༑ །དཔེརན་རྟ་རྩལ་ཅན་གྱི་མིས། །མདའ་དང་མེ་མདའ་རྒྱག་པ་སོགས། །བྱ་བ་ཅི་བྱེད་རྟ་ཐོག་ནས། །མ་བབས་བཞིན་དུ་བྱེད་པ་ལྟར། །མཉམ་བཞག་ནམ་མཁའ་



།ལྟ་བུ་ལ། །བརྟན་པ་ཐོབ་པའི་རྣལ་འབྱོར་པས། །མཉམ་བཞག་ངང་ལས་མ་གཡོས་བཞིན། །མཁའ་ལ་འཇའ་ཚོན་འཐེན་པ་ལྟར། །བློ་ཡི་
ཟུར་གྱིས་བསྐྱེད་རྫོགས་སོགས། །རྗེས་ཐོབ་སྒྱུ་མའི་སྤྱོད་པ་གྱིས། །དཔེར་ན་རྟ་རྩ་ལ་མེད་པའི་མིས། །མདའ་དང་མེ་མདའ་རྒྱག་པ་སོགས། །བྱ་བ་ཅི་བྱེད་རྟ་ཐོག་ནས། །
༡ ས་ལ་བབས་ནས་བྱེད་པ་ལྟར། །མཉམ་བཞག་ནམ་མཁའ་ལྟ་བུ་ལ། །བརྟན་པ་མཐོབ་རྣལ་འབྱོར་པས། །མཉམ་བཞག་ངང་ནས་ཚུར་ལངས་ནས། །སྒྱུ་མ་མཁན་གྱི་སྤྲུལ་
སྦྱར་ལྟར། །ཚོགས་བསགས་སྒྲིབ་སྦྱོང་ལ་སོགས་པ། །རྗེས་ཐོབ་སྒྱུ་མའི་སྤྱོད་པ་གྱིས། །བསོད་ནམས་ཚོགས་དང་ཡེ་ཤེས་ཚོགས། །མཐར་ཐུག་སྐུ་གཉིས་འཐོབ་པོའི་
རྒྱུ། །གནས་སྐབས་ཕན་ཚུན་གཅིག་གྲོགས་སུ། །གཅིག་འགྱུར་གཙོག་བོགས་གཅིག་གིས་འདོན། །དེ་ཕྱིར་བསོད་ནམས་ཡེ་ཤེས་ཚོགས། །ཟུང་འབྲེལ་བྱེད་པ་བོགས་ཆེ་
བས༑ །མཉམ་བཞག་ནམ་མཁའ་ལྟ་བུ་ཡི། །ཡེ་ཤེས་ཚོགས་ལ་འབད་པར་བྱ། །མཉམ་པར་བཞག་ན་མི་འདོད་དུས། །རྗེས་ཐོབ་སྒྱུ་མ་ལྟ་བུ་ཡི། །བསོད་ནམས་ཚོགས་



མགུར་འབུམ་སྨད་ཆ་
ལ་འབད་པར་བྱ། །དེ་ལ་སྐྱོ་ནས་མི་འདོད་དུས། །མཉམ་བཞག་ནམ་མཁའ་ལྟ་བུ་སྐྱོངས། །དེ་ལྟར་རེས་མོས་བྱས་ཙན། །གནས་སྐབས་གཅིག་བོགས་གཅིག་གིས་
འདོད༑ །མཐར་ཐུག་སྐུ་གཉིས་ཐོབ་པར་འགྱུར། །ཐེག་པ་ཀུན་གྱི་ཐུན་མོང་གི །གཞི་ལམ་འབྲས་གསུམ་མདོར་བསྡུན། །གཞི་ཡི་ཆོས་ཀུན་ལུང་རིག་གིས། །བདེན་པ་
གཉིས་སུ་གཏན་ལ་འབེབས། །ལམ་གྱི་སྐབས་སུ་བསོད་ནམས་དང་། །ཡེ་ཤེས་ཚོགས་ལ་འབད་པར་བྱ། །མཐར་ཐུག་འབྲས་བུ་ཆོས་སྐུ་དང་། །གཟུགས་སྐུ་གཉིས་ནི་
ཐོབ་པར་འགྱུར། །གནད་འདི་འཁྲུལ་མེད་ལེགས་རྟོགས་ན། །ལམ་ལ་ནོར་གྱིས་དོགས་པ་མེད། །དབུལ་བོས་འབད་པས་ནོར་སྒྲུབ་ལྟར། །འབད་བརྩོན་བྱས་ནས་སངས་
རྒྱས་ཀྱི། །གོ་འཕང་འཐོབ་པའི་གདམས་པ་འདི། །གང་ཟག་ཡོངས་ཀྱི་སྤྱོད་ཡུལ་ལགས། །ཐུན་མོང་མ་ཡིན་རྫོགས་ཆེན་གྱི། །གཞི་ལམ་འབྲས་གསུམ་མདོར་བསྟན། །
གཞིནི་ཀ་དག་ལྷུན་གྲུབ་ལ། །ལམནི་ཁྲེགས་ཆོད་ཐོད་རྒལ་སྟེ། །འབྲས་བུ་སྐུ་གཉིས་ལྷུན་གྲུབ་འབྱུང་། །གནད་འདི་འཁྲུལ་མེད་ལེགས་རྟོགསན། །ཆོས་མ་བྱས་ཀྱང་བློ་



༄༅། །བདེ་རྙེད། །རྒྱལ་བུས་རྒྱལ་ས་ཐོབ་པ་ལྟར། །འབད་མེད་འཚང་རྒྱའི་གདམས་པ་འདི། །གང་ཟག་དབང་བོ་རབ་ཀྱི་ཆོས། །ཀུན་གྱི་སྤྱོད་
ཡུལ་འདི་མ་ལགས། །ཐུན་མོང་ཐུན་མོང་མ་ཡིན་པའི། །གཞི་ལམ་འབྲས་གསུམ་རྣམ་གཞག་ལགས། །ལུང་དང་རིག་པས་འཁོར་འདས་ཆོས། །གང་ལ་བརྟགས་ཤིང་
དཔྱད་པའི་ཚེ། །ནམ་མཁའི་ཀློང་ལྟར་རང་བཞིན་གྱིས། །གྲུབ་པ་རྡུལ་ཙམ་མ་རྙེད་པར། །སྟོང་པ་ཉིད་དུ་རྟོགས་པ་ལ། །དོན་དམ་བདེན་པ་རྟོགས་ཞེས་ཟེར། །སྟོང་ཉིད་
ནམ་མཁའ་ལྟ་བུ་ཡི། །ངང་ལ་ནམ་མཁའ་ལྟར་འཇོག་པ། །མཉམ་བཞག་ནམ་མཁའ་ལྟ་བུ་ཡི། །སྐྱོང་ཚུལ་ཡིན་ཞེས་ཡོངས་ལ་གྲགས། །ཡེ་ཤེས་ཚོགས་ཀྱང་དེ་ལ་
ཟེར༑ །རྒྱུ་རྐྱེན་རྟེན་འབྲེལ་འཚོགས་པ་ལས། །ཆོས་རྣམས་སྒྱུ་མ་རྨི་ལམ་དང་། །གཟུགས་བརྙན་དྲི་ཟའི་གྲོང་ཁྱེར་དང་། །ཆུ་ཟླ་མིག་ཡོར་སྨིག་རྒྱུ་དང་། །དེ་བཞིན་
གཤེགས་པའི་སྤྲུལ་པ་ལྟར། །ཚོགས་གསོག་སྒྲིབ་སྦྱོང་བྱེད་པ་ལཾ། །རྗེས་ཐོབ་སྒྱུ་མ་ལྟ་བུ་ཡི། །སྐྱོང་ཚུལ་ཡིན་ཞེས་ཡོངས་ལ་གྲགས། །བསོད་ནམས་ཚོགས་ཀྱང་དེ་ལ་
18
|



མགུར་འབུམ་སྨད་ཆ
ཟེར༑ །མཉམ་བཞག་ནམ་མཁའ་ལྟ་བུ་ཡི། །སྟོང་པ་ཉིད་ནི་ཡུན་རིང་དུ། །བསྒོམས་པས་ཡེ་ཤེས་ཚོགས་རྫོགས་ནས། །འབྲས་བུ་ཆོས་སྐུ་ཐོབ་པ་དང་། །རྗེས་ཐོབ་སྒྱུ་མ་
ལྟ་བུ་ཡིས། །རྒྱལ་སྲས་སྤྱོད་པ་ཡུན་རིང་དུ། །སྦྱངས་པས་བསོད་ནམས་ཚོགས་རྫོགས་ནས། །འབྲས་བུ་གཟུགས་སྐུ་འཐོབ་པར་འགྱུར། །མཐར་ཐུག་འབྲས་བུའི་གནཾས་
སྐབསན། །ཆོས་སྐུ་འཐོབ་བྱར་འཇོག་པ་དང་། །གཟུགས་སྐུ་འཐོབ་བྱར་བྱེད་པ་གཉིས། །ཕན་ཚུན་འགལ་བ་མེད་པ་ལྟར། །ལམ་གྱི་ཚེ་ཡང་བདག་གཉིས་སུ། །ཚད་
མར་འཛིན་པའི་དམིགས་གཏད་ཀྱང་། །རྡུལ་ཙམ་མ་ལུས་སྤྲོས་བྲལ་ལ། །ཡང་ཡང་ངེས་ཤེས་འདྲེན་པ་དང༌། །ལསནི་འདི་ལས་འདི་བྱུང་དང་། །འདི་ལ་སྐྱོན་ཡོན་འདི་
ཡོད་ལ། །ཡང་ཡང་ངེས་ཤེས་འདྲེན་པ་གཉིས། །ཕན་ཚུན་འགལ་བ་མེད་པ་དགོས། །དེ་ཡང་གཞི་ཡི་ལྟ་བའི་སྐབས། །བདེན་གཉིས་གཏན་ལ་འབེབས་པའི་ཚུལ། །
ལེགས་པར་ཤེས་ལ་རག་ལས་པས། །ལུང་དང་རིག་པས་འཁོར་འདས་ཆོས། །ཐམས་ཅད་རང་གི་སྡོད་ལུགས་སམ། །ཡིན་ཚུལ་རང་བཞིན་མ་གྲུབ་པར། །གཏན་ལ་



།འབེབས་པས་དོན་དམ་པ། །རྣམ་པར་འཇོག་པའི་ཚད་མ་དང་། །དཀར་ནག་ལས་ཀྱི་རྒྱུ་འབྲས་རྣམས། །ཅུང་ཟད་ཙམ་ཡང་མ་འཆོལ་བར། །
སོ་སོར་ངེས་པའི་རྒྱུ་འབྲས་ཆོས། །རྣམ་པར་འཇོག་པའི་ཐ་སྙད་པས། །ཚད་མ་གཉིས་ཀ་ཕན་ཚུན་དུ། །གནོད་བྱ་གནོད་བྱེད་ཕར་ལ་ཞོག །གཅིག་གི་གྲོགས་སུ་གཅིག་
འགྲོ་བའི། །ཚུལ་ལ་ངེས་པ་རྙེད་ཙ་ན། །དེནས་བདེན་གཉིས་རྟོགས་པ་དང་། །རྒྱལ་བའི་དགོངས་པ་བདེ་བླག་ཏུ། །རྙེད་པའི་གྲངས་སུ་འགྲོ་བ་ཡིན། །མ་ནོར་ལམ་ལ་
%ཞུགས་སོ་ཞེས། །ཀུན་མཁྱེན་ཙོང་ཁ་པ་ཡིས་གསུངས། །གཞི་ཡི་ལྟ་བའི་གནས་སྐབས་སུ། །ཀུན་རྫོབ་བདེན་པ་སྣང་བའི་ཆ། །ཆོས་རྣམས་ཐམས་ཅད་ཐ་སྙད་དུ། །གྲུབ་
ཅིང་ལས་འབྲས་མ་འཆོལ་བར། །རྟེན་ཅིང་འབྲེལ་བར་འབྱུང་བ་དང་། །དོན་དམ་བདེན་པ་སྟོང་བའི་ཆ། །ཆོས་རྣམས་ཐམས་ཅད་རང་ངོས་ནས། །གྲུབ་པ་ཅུང་ཟད་མ་
མཆིས་པས། །བདེན་པ་གཉིས་ཀྱི་ཚུལ་རྟོགས་ནས། །ལམ་གྱི་སྐབས་སུ་སྦྱིན་པ་སོགས། །སྤྱོད་པ་རླབས་ཆེན་ཚོགས་བསགས་དང་། །སྟོང་ཉིད་ལྟ་བ་ཟབ་མོ་གཉིས། །|



མགུར་འབུམ་སྨད་ཆོ
ཟུང་འབྲེལ་ཉམས་སུ་བླངས་པ་ལ། །བརྟེན་ནས་འབྲས་བུ་གཟུགས་སྐུ་དང་། །ཆོས་ཀྱི་སྐུ་གཉིས་འཐོབ་པར་འགྱུར། །སྐྱེས་བུ་ཆེན་པོ་རྣམས་ཀྱིས་ནི། །འཐོབ་བྱ་མཐར་
ཐུག་འདི་ལགས་ཞེས། །ཕྱག་ན་པདྨའི་རྣམ་འཕྲུལ་དངོས། །རྒྱལ་དབང་ཐམས་ཅད་མཁྱེན་པས་གསུངས། །ཚད་མར་ཟུངས་ལ་ཉམས་སུ་ལོངས། །ལྟ་བས་ཟིན་པའི་སྤྱོད་
པ་དང་། །ཐབས་ཀྱིས་ཟིན་པའི་ཤེས་རབནི། །དཔེར་ན་སྙིང་དུ་སྡུག་པའི་བུ། །ཤི་བའི་མྱ་ངན་ཅན་གྱི་མས། །གཞན་དང་སྨྲ་བ་ལ་སོགས་ལ། །འཇུག་ཚེ་བློནིཅི་སྐྱེས་
ཀྱང༌། །མྱ་ངན་ཤུགས་དེས་མ་བཏང་ཡང་། །བློ་དེ་ཐམས་ཅད་མྱ་ངན་གྱི། །བློ་ཡིན་མི་དགོས་པ་བཞིན་དུ། །ཟབ་མོ་སྟོང་པ་ཉིད་ཀྱི་དོན། །རྟོགས་པའི་ཤེས་རབ་ཤུགས་
དྲག་ན། །མཆོད་སྦྱིན་ཕྱག་སྐོར་བཟླས་བརྗོད་སོགས། །རྒྱ་ཆེན་སྤྱོད་ལ་འཇུག་པའི་ཚེ། །དེ་དག་དམིགས་པའི་བློ་དེ་རྣམས། །སྟོང་ཉིད་རྟོགས་པ་མ་ཡིན་ཀྱང་། །དེ་ཡི་
རྩིས་སམ་ཤུགས་ལྡན་པར། །འཇུག་པ་མི་འགལ་དེ་བཞིན་དུ། །ཐུན་འགོ་ལྟ་བུ་བྱང་ཆུབ་སེམས། །ཤུགས་དྲག་བསྒོམ་པ་སྔོན་བཏང་ནས། །སྟོང་པ་ཉིད་ཀྱི་ཏིང་འཛིན་ ཚེ



།ལ། །བཞག་པའི་ཚེ་ན་བྱང་ཆུབ་སེམས། །དངོས་སུ་མེད་ཀྱང་དེ་ཉིད་ཀྱི། །རྩི་ཡིས་ཟིན་པས་མི་འགལ་ལོ། །དེས་ན་དེ་འདྲ་བ་རྣམས་ལ། །
དམིགས་པ་མེད་པའི་མཆོད་སྦྱིན་ཟེར། །དེ་བཞིན་ཐབས་ཤེས་མ་བྲལ་བས། །ཚུལ་ཡང་དེ་ལྟར་ཤེས་པར་གྱིས། །དེ་ལྟར་ལྟ་སྤྱོད་ཟུང་འབྲེལ་ལམ། །ཐབས་ཤེས་ཟུང་
འབྲེལ་ཉམས་བླངས་ན། །སྐུ་གཉིས་མྱུར་དུ་མངོན་གྱུར་ཏེ། །དོན་གཉིས་ལྷུན་གྱིས་འགྲུབ་བོ་ཞེས། །ཚད་ལྡན་མཁས་གྲུབ་མང་པོས་གསུངས། །ཚད་མར་ཟུངས་ལ་
ཉམས་སུ་ལོངས། །ཞེས་པ་འདི་རྣམས་ཀྱང་རང་གཞན་གྱི་རྒྱུད་ལ་ཕན་ཕྱིར་སེམས་ལ་ཤར་བ་ལྟར་བྲིས་པའོ། །འཁོར་འདས་ཆོས་རྣམས་ཐམས་ཅད་ཀྱི། །ངོ་བོ་མཁའ་ལྟར་ཡེ་ནས་སྟོང་། །རྣམ་པ་
འཇའ་ལྟར་འགག་མེད་སྣང་། །གང་སྣང་སེམས་ཀྱི་རོལ་བ་ཡིན། །སེམས་ཉིད་གནས་དང་འགྱུ་བ་ཡི། །ངོ་བོ་མཁའ་ལྟར་རྟོགས་ཙ་ན། །ལྟ་བ་ལོགས་སུ་བཙལ་མི་
དགོས༑ །དེ་ལ་ལྟ་བ་ལྟ་བ་ཟེར། །དེ་ཕྱིར་སེམས་ཉིད་གནས་པའི་དུས། །གནས་པའི་ངོ་བོར་ཅེར་གྱིས་ལྟོས། །བལྟས་ཚེ་སྟོང་བར་ལྷག་གེར་མཐོང་། །མཐོང་བའི་ངང་༔



མགུར་འབུམ་སྨད་ཆ
ལ་ལྷོད་ཀྱིས་གློད། །སེམས་ཉིད་འགྱུན་འགྱུ་བའི་དུས། །འགྱུ་བའི་ངོ་བོར་ཅེས་གྱིས་ལྟོས། །བལྟས་ཚེ་སྟོང་བར་ཌྷག་གེར་མཐོང་། །མཐོང་བའི་ངང་ལ་ལྷོད་ཀྱིས་ཞོག །
གནས་འགྱུ་སྟོང་པར་མཐོང་ཙ་ན། །ལྷག་མཐོང་གཞན་ནས་བཙལ་མི་དགོས། །དེ་ཡི་ངང་ལ་གནས་ཙ་ན། །ཞི་གནས་ལོགས་སུ་སྒྲུབ་མི་དགོས། །ཞི་ལྷག་ཟུང་འབྲེལ་དེ་
ལ་ཟེར། །མདོར་ན་ཆོས་རྣམས་ཐམས་ཅད་ཀྱི། །རྩ་བ་སེམས་ཉིད་སྟོང་སང་དུ། །ཡེ་ནས་གནས་པ་རྗེན་ལ་ཕུད། །ས་ལེ་སྐྱོངས་དང་ཉམས་རྟོགས་འཆར། །ཞེས་པ་འདི་ཡང་
སྐལ་ལྡན་སློབ་བུ་འབྲུག་ཆོས་རྒྱལ་ལ་གདམས་པའོ། །འཁོར་འདས་ཐུགས་སུ་རྫོགས་པའི་བླ་མར་འདུད། །བདག་སེམས་ཐུགས་དང་འདྲེས་པར་བྱིན་གྱིས་རློབས། །སེམས་ཉིད་མཁའ་
ལས་ཡངས་པའི་རྣལ་འབྱོར་པ། །བྱ་བཏང་གུ་ཡངས་ཡན་པ་བློ་བདེ་ངས། །གནས་ལུགས་གཉུག་མའི་ངང་ནས་གླུ་ཞིག་ལེན། །མཐའ་བྲལ་ཆོས་དབྱིངས་ངང་ནས་བྲོ་ཞིག་
བརྡུང་། །ཡེ་ནས་ཁྱབ་གདལ་ཟང་ཐལ་ཀློང་ཡངས་པའི། །དྭངས་གསལ་སེམས་ཀྱི་མེ་ལོང་ཆེན་པོ་ལ། །བྱིང་རྒོད་རྡུལ་གྱིས་གོས་པ་བྱི་དོར་བྱས། །སྟོང་གསལ་ཟང་ཐལ་



༄༅། །རང་མདངས་རྗེན་ལ་ཕུད། །མ་ཡེངས་དྲན་པ་གསལ་བའི་མིག་ཡངས་པོས། །ས་ལེར་སང་ངེ་ཧྲིག་གེར་བལྟས་པའི་མོད། །སྣང་སྲིད་འཁོར་
འདས་གཟུགས་བརྙན་སྣ་ཚོགས་པ། །མི་སྲིད་དགུ་སྲིད་ཐམས་ཅད་འཆར་བར་གདའ། །གང་ཤར་ཉིད་ལ་འཛིན་པ་མ་བྱས་པས། །སྣང་སྲིད་གསལ་བའི་རང་སེམས་མེ་
ལོང་གི །གསལ་སྟོང་རང་མདངས་ཅུང་ཟད་ཙམ་མ་འགགས། །གང་ཤར་སེམས་ཉིད་རྒྱན་དུ་གྱུར་པ་མཚར། །སེམས་ཀྱི་འཆར་སྒོ་ཉི་ཟེར་རྡུལ་བས་མང་། །འགོག་རྒྱུ་
ཡིན་ན་དུས་གསུམ་སངས་རྒྱས་ཀྱི། །ཕྱག་གིས་བཀག་ཀྱང་ཁེག་པར་ངས་མ་མཐོང་། །འོ་སྐོལ་རྣམས་ཀྱིས་ཁེག་པར་ག་ལ་སྲིད། །དེ་དག་འགོག་པར་འདོད་པའི་སྐྱེས་བུ་
[ནི༑ །བྱིས་པའི་ལག་པས་ཉི་མ་འགོག་དང་མཚུངས། །ཤར་བས་མི་འཆིང་དེ་ལ་ཞེན་པས་འཆིང་། །གང་ཤར་ཉིད་ལ་ཞེན་འཛིན་མེད་པ་གཅེས། །ཤིན་ཏུ་ཡངས་ཤིང་རྒྱ་
ཆེའི་ཐང་ཆེན་དུ། །ར་ལུག་བརྒྱ་སྟོང་མང་པོ་གཅལ་དུ་བཀྲམ། །ཆེད་གཉེར་རྩོལ་བས་མི་འགོག་རྒྱང་སོ་བལྟས། །འབྲལ་བ་མེད་པར་སྐྱོང་བའི་རྫི་བོ་བཞིན། །རང་སེམས་



པ
མགུར་འབུམ་སྨོད་ཆེ་
སྐྱེ་མེད་ཆོས་དབྱིངས་ཀློང་ཆེན་དུ། །འཆར་སྒོ་བརྒྱ་སྟོང་ཁྲི་འབུམ་གཅལ་དུ་བཀྲམ། །འཛིན་མེད་ཁྱབ་གདལ་དྲན་པས་རྒྱང་སོ་བལྟས། །གནས་ལུགས་འབྲལ་མེད་སྐྱོང་
བའི་རྣལ་འབྱོར་བདེ། །འཁོར་འདས་ལྟད་མོ་བལྟ་འདོད་སློབ་བུ་རྣམས། །ཆུ་བུར་མིག་གིས་ཕྱི་རོལ་ཡུལ་རྣམས་ལ། །ཅི་ཙམ་བལྟས་ཀྱང་ལྟད་མོ་ཆེར་མི་མཐོང་། །ལྟད་མོ་
ཆེན་པོ་འདོད་ན་སེམས་ལ་ལྟོས། །བདག་གིས་སེམས་ལ་བལྟས་པས་ཅི་ཡང་མཐོང་། །ད་དུང་ལྟད་མོ་སེམས་ལ་བལྟ་བར་བྱ། །ཇི་ལྟ་ཇི་སྙེད་ཆོས་ཀྱི་གཟུགས་བརྙན་
རྣམས༑ །སེམས་ཉིད་མེ་ལོང་ནང་དུ་འཆར་བར་ཤོག །ཅེས་པ་འདི་ཡང་སེམས་ལ་ཤར་ཚེ་སློབ་བུ་རྣམས་ལ་ཕན་ཕྱིར་བྲིས་པའོ། །མཚན་ལྡན་བླ་མ་ཡིད་བཞིན་ནོར་བུ་ཡིས། །སྤྱི་བོ་བརྒྱན་ནས་
སྙན་པའི་གླུ་དབྱངས་ལེན། །མ་ནོར་མདོ་སྔགས་ཆོས་ཀྱི་ལམ་ལ་ཞུགས། །སངས་རྒྱས་ས་རུ་འགྲོ་འདོད་སློབ་བུ་ཉོན། །དགེ་བའི་བཤེས་གཉེན་ཡིད་བཞིན་ནོར་བུ་ལ། །
རྟག་ཏུ་མཆོད་བསྟོད་གསོལ་བ་མ་བཏབ་ན། །མཆོག་ཐུན་དངོས་གྲུབ་དགོས་འདོད་མི་འབྱུང་བས། །སྤྱི་བོར་བཀུར་ལ་གསོལ་བ་ཡང་ཡང་ཐོབས། །གཏན་གྱི་སྐྱབས་
88



མ
ལྷ་
༄༅། །གནས་མཆོག་གསུམ་མཉན་པ་ལ། །སྐྱབས་སུ་བསྟེན་ཅིང་ཅི་མཉེས་མ་བསྒྲུབསན། །འཁོར་བའི་ཆུ་བོ་ཆེ་ལས་མི་སྒྲོལ་བས། །བསླུ་མེད་
མཆོག་གསུམ་མཉན་པ་གུས་པས་སྟེན། །རང་རྒྱུད་ཞིང་སའི་སྡིག་སྒྲིབ་ཉེས་ལྟུང་གི །རྩི་ཤིང་རྡོ་བ་ངན་པ་མ་བསལ་ན། །ཐམས་ཅད་མཁྱེན་པའི་ལོ་ལེགས་མི་འབྱུང་
བས༑ །སྟོབས་བཞིའི་ཕྱགས་ཤིང་ཐོགས་ལ་ཡང་ཡང་སོལ། །བྱམས་དང་སྙིང་རྗེ་ཆུ་བོས་རང་རྒྱུད་ས། །བརླན་ནས་སེམས་བསྐྱེད་ས་བོན་མ་བཏབ་ན། །རྫོགས་པའི་
སངས་རྒྱས་སྟོན་ཐོག་མི་འབྱུང་བས། །བླ་མེད་བྱང་ཆུབ་སེམས་ཀྱི་ས་བོན་ཐོབས། །སྨོན་འཇུག་སེམས་བསྐྱེད་ས་བོན་བཏབ་ནས་བཟུང་། །ཚོགས་གཉིས་ཆུ་ལུད་དྲོད་
གཤེར་མ་སྦྱར་ན། །ཀུན་མཁྱེན་འབྲས་བུ་མྱུར་དུ་མི་སྨིན་པས། །ཕ་རོལ་ཕྱིན་དྲུག་ཆུ་ལུད་དྲོད་གཤེར་སྦྱོར། །གསང་སྔགས་སྨིན་གྲོལ་གདམས་པའི་གསེར་འགྱུར་རྩིས། །
ཐ་མལ་སྒོ་གསུམ་ལྕགས་ཕྱེར་མ་བཏབ་ན། །ཕུང་ཁམས་འཇའ་ལུས་གསེར་དུ་མི་འགྱུར་བས། །གསང་སྔགས་གསེར་འགྱུར་རྩི་ཡི་ལག་ལེན་གྱིས། །བདག་སེམས་
|



མགུར་འབུམ་སྨད་ཆ་
གསལ་སྟོང་ཡིད་བཞིན་ནོར་བུ་ལས། །ཟབ་རྒྱའི་གདམས་པའི་དགོས་འདོད་ཅི་ཡང་བྱུང་། །ནང་ནས་ལེགས་བཤད་གསེར་གྱི་ཕྲེང་བ་འདི། །སྐལ་ལྡན་བུ་ལ་སྟེར་བས་
མགུལ་རྒྱན་གྱིས། །ཞེས་པ་འདི་ཡང་དད་གཏོང་བློ་གྲོས་མཆོག་མངའ་སྒར་དཔོན་སྦན་ཙ་ལྷོ་བ་ལ་གདམས་པའོ། །དཔེརན་ས་ཕྱོགས་གཞན་ཞིག་ན། །སྲིན་པོའམ་ཡང་ན་མི་རྒོད་ཅིག །ཡོད་སྙམ་
འཇིགས་པ་སྐྱེ་བ་ལ། །ས་དེའི་རྐང་སྐུངས་ཐམས་ཅད་ལ། །སྲིན་པོ་འམནི་མི་རྒོད་དེ། །བཙལ་བས་ཅི་ཡང་མ་རྙེད་ཚེ། །ཕྱིན་ཆད་ས་དེར་སྲིན་པོའམ། །མི་རྒོད་ཡོད་
སྙམ་མི་སྐྱེ་བཞིན། །ང་འམ་བདག་ཅིག་ཡོད་སྙམ་ནས། །བདག་ཏུ་འཛིན་པའི་གཉེན་པོ་ལ། །ལུས་ལ་གཟུགས་དྲུག་ལྷུ་བཅོ་བརྒྱད། །མགོ་བོ་ཡ་ཐོད་མ་ཐོད་གཉིས། །ཉི་
ཤུར་ཕྱེ་ཞིང་དེ་ལས་ཀྱང་། །ཆ་ཤས་དུམ་བུར་མང་ཕྱེ་སྟེ། །བཤིག་ཅིང་བཙལ་བས་ངའམ་བདག །རང་བཞིན་གྲུབ་པ་རྡུལ་ཙམ་ཡང་། །མི་རྙེད་དེ་ཀ་གཅིག་པུས་ཀྱང་། །
བདག་ཏུ་འཛིན་པའི་བློ་ལྡོག་འགྱུར། །གང་ཟག་ལསནི་དང་པོ་བས། །ཐོས་དང་བསམ་པ་ཤེས་རབ་ཀྱི། །ཕུང་པོ་ཁམས་དང་སྐྱེ་མཆེད་དང་། །གཟུང་བ་དང་ནི་འཛིན་པ་



མ
༄༅། །ལ། །བདག་གི་དངོས་པོ་ཡོད་མེད་ཀྱི། །རིག་པས་བརྟགས་ཤིང་དཔྱད་ཙ་ན། །ཅི་ཡང་མ་རྙེད་བདག་མེད་དུ། །མཐོང་བ་དོན་དམ་གནས་
ལུགས་སྟེ། །ཇོ་བོ་རྗེ་ཡི་ཞལ་སྔ་ནས། །ཀུན་ནས་ཇི་ལྟར་སྣང་བ་འདི། །རིག་པས་བརྟགས་ན་འགའ་མི་རྙེད། །མ་རྙེད་པ་དེ་དོན་དམ་ཡིན། །ཡེ་ནས་གནས་པའི་ཆོས་ཉིད་
དོ༑ །ཞེས་གསུངས་ལུང་དང་རིག་པ་ཡིས། །དཔྱད་ཚེ་ཆོས་རྣམས་མ་ལུས་པ། །རང་བཞིན་མེད་པར་ནམ་མཁའ་ཡི། །དཀྱིལ་ལྟར་སོང་བས་སྟོང་སང་ལ། །རྩེ་གཅིག་
མཉམ་པར་འཇོག་དགོས་ཏེ། །ཇོ་བོ་རྗེ་ཡི་ཞལ་སྔ་ནས། །ལུང་དང་རིགས་པ་དག་གིསནི། །ཆོས་རྣམས་ཐམས་ཅད་སྐྱེ་མེད་པའི། །རང་བཞིན་མེད་པར་ངེས་བྱས་ནས། །
རྣམ་པར་རྟོག་མེད་བསྒོམ་པར་བྱ། །ཞེས་གསུངས་པ་ལྟར་ཉམས་སུ་ལོངས། །ཞེས་པ་འདི་ཡང་སྐལ་ལྡན་སློབ་མ་ཡོངས་ལ་ཕན་དུ་རེ་བའི་བློས་ཡིད་ལ་ཤར་བ་ལྟར་བྲིས་པའོ། དྲིན་ཅན་བླ་མ་རྣམས་
ལ་གསོལ་བ་འདེབས། །མི་རྟག་འཆི་བ་དྲན་པར་བྱིན་གྱིས་རློབས། །དགུང་སྔོན་མཁའ་ནས་འོད་གསལ་ཉི་མ་ཡིས། །མི་རྟག་རྣམ་འགྱུར་བསྟན་ནས་ནུབ་རིར་ཡིབས། །



བར་སྣང་ཁམས་ནས་འཇའ་ཚོན་ན་བུན་གྱིས། །མི་རྟག་རྣམ་འགྱུར་བསྟན་ནས་མཁའ་ལ་ཡལ། །ས་གཞིའི་ཁམས་ནས་རྩི་ཤིང་མེ་ཏོག་གིས། །མི་རྟག་རྣམ་འགྱུར་བསྟན་
ནས་ཡལ་འདབ་ལྷུང་། །དགོན་པའི་ནང་ནས་བླ་མ་ཁྲི་པ་ཡིས། །མི་རྟག་རྣམ་འགྱུར་བསྟན་ནས་ཞིང་གཞན་གཤེགས། །གྲྭ་ཚང་ནང་ནས་སྔར་འདྲིས་མཆེད་གྲོགས་ཀྱིས། །
མི་རྟག་རྣམ་འགྱུར་བསྟན་ནས་ཕྱི་མར་སོང་། །སྐྱེས་པའི་ཡུལ་ནས་མཛའ་བའི་གཉེན་བཤེས་ཀྱིས། །མི་རྟག་རྣམ་འགྱུར་བསྟན་ནས་ཚེ་ལས་འདས། །འདི་ཙམ་ཞིག་གིས་མི་
རྟག་བརྡ་བསྟན་ཀྱང་། །ད་དུང་མི་རྟག་འཆི་བ་མི་དྲན་ནམ། །ལུག་གཞན་གསོད་ཀྱང་འགའ་རེ་བག་ཕེབས་བཞིན། །འཆི་བར་ཤེས་བཞིན་བདེ་བར་སྡོད་ཕོད་དམ། །གསོད་
སར་ཁྲིད་པའི་མི་ལ་རྒྱན་བཏགས་བཞིན། །བསླུ་བྲིདནོར་ལ་ཅི་ཕྱིར་དགའ་བ་སྐྱེས། །མྱུར་དུ་ནག་ཅན་བཙོན་ནས་བྲོས་པ་ལྟར། །ཆེ་བཞག་ཆུང་བསྐྱར་གྱིས་ལ་དབེན་པར་
ཕྲོས༑ །དད་ཟས་གཤིན་ཟས་དཀོར་ནག་དུག་གི་ཆུ། །སྔོན་ཆད་མང་བོ་འཐུངས་པ་དེས་ཆོག་གི །དནི་རི་ཁྲོད་དབེན་པའི་དགའ་ཚལ་དུ། །དམ་ཆོསཾ་བདུད་རྩི་འཐུང་བའི་
པུད་ཆ



ཞེ་བདུན་
།དུས་ལ་བབ། །མ་བྱེད་མ་བྱེད་ཚེ་འདི་བློ་ཡིས་ཐོངས། །བྱེད་ན་བྱེད་ན་དབེན་པར་ལྷ་ཆོས་གྱིས། །ད་ལྟ་དམ་པའི་ལྷ་ཆོས་མ་བྱས་ན། །འཆི་
ཁར་འགྱོད་ཀྱང་ཐབས་མེད་ཨ་ཙ་མ། །སྙིང་འདི་ཕྱིར་ཕྱུང་བསྟན་ཡང་ཤ་ཞིག་ཡིན། །སྙིང་གཏམ་དེ་བས་ལྷག་གོ་སེམས་ལ་ཆོངས། །ཞེས་པ་འདི་ནི་སྐལ་ལྡན་སྙིང་གི་སློབ་བུ་བློ་བཟང་ཚེ་
རིང་དང་སྡེ་བ་དབང་བོ་གཉིས་ལ་གདམས་པའོ། །རྒྱ་མཚོའི་གླིང་ན་གསེར་དངུལ་སོགས། །ངོ་མཚར་རིན་ཆེན་མང་ན་ཡང་། །དེད་དཔོན་མཁས་པས་རང་གཞན་གྱི། །དབུལ་བ་སེལ་
བའི་ནོར་བུ་ལོངས། །རྒྱལ་བྱེད་ཚལ་ན་བཟང་དྲུག་སོགས། །ངོ་མཚར་སྨན་བཟང་མང་ན་ཡང་། །སྨན་པ་མཁས་པས་རང་གཞན་གྱི། །ནད་ཀུན་སེལ་བའི་སྨན་མཆོག་
ལོངས༑ །བླ་མ་མཁས་གྲུབ་ཞལ་སྔ་ན། །ངོ་མཚར་གདམས་ངག་མང་མཆིས་ཀྱང༌། །སློབ་མ་མཁས་པས་རང་གཞན་གྱི། །དོན་གཉིས་འགྲུབ་པའི་གདམས་པ་ལོངས། །
གང་ཟག་ཕལ་གྱིས་ཉིན་ཞག་བཅུའི། །བར་དུ་བགྲོད་དགོས་ས་ལམ་ཡང་། །རྐང་མགྱོགས་འགྲུབ་པའི་རྣལ་འབྱོར་པས། །སྔ་དྲོ་གཅིག་ལ་ཆོད་པར་འགྱུར། །ས་ནས་མི་



ཡིས་ཞག་བཅུའི་བར། །འདྲེན་དགོས་གདུང་མ་ཆེན་པོ་ཡང་། །ཆུ་བོ་ཆེན་པོར་བསྐུར་ཙ་ན། །ཉི་མ་གཅིག་ལ་ཆོད་པར་འགྱུར། །མདོནས་བསྐལ་ཆེན་གྲངས་མེད་
གསུམ༑ །ཚོགས་བསགས་སངས་རྒྱས་འཐོབ་པ་ཡང་། །སྔགས་ནས་བསྐྱེད་རྫོགས་གདམས་པ་སོགས། །བསྒོམས་ཚེ་ཚེ་གཅིག་སངས་རྒྱས་འགྱུར། ཤིན་ཏུ་བཀྲེས་
པ? པའི་དར་སེང་གིས། ཤ་ཁྲག་རྙེད་ནས་ཟ་བའི་དུས། །སུ་ཡིས་བསྐྱད་ཀྱང་མི་འགྲོ་བར། །ལྟོ་བ་མ་འགྲངས་བར་དུ་ཟ། །ཉི་མས་གདུངས་པའི་གླང་པོ་ཆེས། །རྒྱ་མཚོ་
མཐོང་ནས་འཇུག་པའི་དུས། །སུ་ཡིས་བཀག་ཀྱང་མི་ཐུབ་པར། །རྒྱ་མཚོར་མ་ཐུག་བར་དུ་འགྲོ། །སྐྱེ་འཆིར་འཇིགས་པའི་རྣལ་འབྱོར་པས། །གདམས་ངག་ཐོབ་ནས་
སྒོམ་པའི་དུས། །སུ་ཡིས་བར་ཆད་མི་ནུས་པར། །སངས་རྒྱས་མ་ཐོབ་བར་དུ་བསྒྲུབ། །འོད་གསལ་འཛམ་གླིང་ཉི་མ་དེ། །ཤར་ཡང་རུང་ལ་མ་ཤར་རུང་། །གསལ་
བའི་སྒྲོན་མེ་སྦོར་ནུས་ན། །ཁང་སྟོང་མུན་པ་སེལ་བར་གདའ། །རོ་བརྒྱ་ལྡན་པའི་ཁ་ཟས་དེ། །ཡོད་ཀྱང་རུང་ལ་མེད་ཀྱང་རུང༌། །སྦྲང་དཀར་རྩམ་པ་ཟ་ནུས་ན། །སྒྱུ་མའི་



།ལུས་པོ་འཚོ་བར་གདའ། །ཡང་དག་རྫོགས་པའི་སངས་རྒྱས་དེ། །བྱོན་ཀྱང་རུང་ལ་མ་བྱོན་རུང་། །བླ་མའི་གདམས་ངག་སྒོམ་ནུས་ན། །
རང་ཉིད་སངས་རྒྱས་ཐོབ་པར་གདའ། ཟས་ནོར་ལོངས་སྤྱོད་མང་ཡོད་ཀྱང་། །བྱམས་པས་གཉེན་རྣམས་མ་བསྐྱངས་ན། །ཟས་ནོར་ཡོད་པས་ཅི་ལ་ཕན། ཡོད་དུས་
བྱམས་པས་གཉེན་རྣམས་སྐྱོངས། །དཔའ་བོའི་དཔུང་ཚོགས་མང་ཡོད་ཀྱང་། །སྡང་བའི་དགྲ་བོ་མ་བཏུལ་ན། །དཔའ་བོ་མང་བས་ཅི་ལ་ཕན། །ཡོད་དུས་སྡང་བའི་དགྲ་བོ་
: |ཐུལ༑ །གདམས་ངག་ཟབ་མོ་མང་ཡོད་ཀྱང་། །རང་གིས་ཉམས་སུ་མ་བླངསན། །གདམས་ངག་ཟབ་པས་ཅི་ལ་ཕན། །ཡོད་དུས་རང་གིས་ཉམས་སུ་ལོངས། །གོ་
མཚོན་མང་པོ་མ་མཆིས་ཀྱང་། །མཚོན་ཆ་རྣོན་པོ་གཅིག་ཐོགས་ནས། །དགྲ་ཡི་སྣ་ནས་སྡོད་ནུས་ན། །ཕ་རོལ་དགྲ་ཡང་སྙིང་རྩ་འདར། །ཁ་ཟས་དང་པོ་མ་མཆིས་ཀྱང་། །
ཞིམ་མངར་ཆང་བཟང་གཅིག་ཐོགས་ནས། །མགྲོན་པོའི་སྣ་ནས་སྡོད་ནུས་ན། །རྒྱལ་བློན་རྣམས་ཀྱང་ཞལ་འཛུམ་ལྡང་། །ཐོས་བསམ་རྒྱ་ཆེར་མ་མཆིས་ཀྱང་། །གནད་ཀྱི་
95



མགུར་འབུམ་སྨད་ཚ་
གདམས་ངག་ཅིག་ཐོབ་ནས། །བསྒོམ་གྱི་སྣ་ནས་སྡོད་ནུས་ན། །སངས་རྒྱས་ཡིན་ཡང་མྱུར་དུ་ཐོབ། །སྟེང་ཕྱོགས་དགའ་ལྡན་ལྷ་ཡུལ་ན། །ཡོད་པའི་ངོ་མཚར་ལྟར་མོ་
རྣམས༑ །རྗེ་བཙུན་ཐོགས་མེད་ལ་སོགས་པ། །མཁས་གྲུབ་ཕལ་གྱིས་མཐོང་བ་མང་། །འོག་ཕྱོགས་རྒྱ་མཚོ་ཆེན་པོ་ན། །ཡོད་པའི་འདོད་འབྱུང་ནོར་བུ་རྣམས། །ཁྱེའུ་
སྦྱིན་པ་ཆེན་པོ་སོགས། །དེད་དཔོན་ཕལ་གྱིས་ཐོབ་པ་མང་། །ལྷོ་ཕྱོགས་འཛམ་གླིང་ས་སྟེང་ན། །ཡོད་པའི་ཟབ་རྒྱས་གདམས་པ་རྣམས། །བསྒོམས་ནས་མི་ལ་ཡབ་སྲས་
སོགས༑ །ཚེ་གཅིག་སངས་རྒྱས་ཐོབ་པ་མང་། །ཕྱུགས་ཀྱི་འཚོ་སྐྱོང་མ་བྱས་རུང་། །འབྲི་མར་ཇ་ལ་ངེད་ཚོས་རྒྱག །འབྲི་མང་འཇོ་བའི་འབྲོག་པ་ཡིས། །འབྲི་མར་ཟ་
རུང་སྨོན་རྒྱུ་མེད། །ཞིང་གི་སོ་ནམ་མ་བྱས་རུང་། །སྦྲང་དཀར་རྩམ་པ་ངེད་ཚོས་ཟ། །ཞིང་མང་འདེབས་པའི་རོང་བ་ཡིས། །རྩམ་པ་ཟ་རུང་སྨོན་རྒྱུ་མེད། །ཐོས་བསམ་
རྒྱ་ཆེ་མ་བྱས་རུང་། །མདོ་རྒྱུད་གླུ་རུ་ངེད་ཚོས་ལེན། །ཐོས་པ་མང་བའི་དགེ་བཤེས་ཀྱིས། །འཆད་རྩོད་མཛད་རུང་སྨོན་རྒྱུ་མེད། །འཆི་མེད་ལྷ་ཡི་བདུད་རྩི་འདི། །རང་གི་



མ
༄༅། །ལག་ན་ཡོད་པའི་དུས། །དུས་མིན་འཆི་ལས་ཐར་བའི་ཕྱིར། །མྱུར་དུ་ཐུངས་དང་ལྷ་མིན་ཚོ། །རོ་བརྒྱ་ལྡན་པའི་ཁ་ཟས་དེ། །རང་གི་ལག་ན་
ཡོད་པའི་དུས། །བཀྲེས་པའི་སྡུག་བསྔལ་སེལ་བའི་ཕྱིར། །མྱུར་དུ་ཟོ་དང་གཤིན་རྗེ་ཚོ། །ཟབ་དང་རྒྱ་ཆེའི་གདམས་པ་རྣམས། །རང་གི་ལག་ན་ཡོད་པའི་དུས། །འཁོར་
བའི་འཇིགས་ལས་ཐར་བའི་ཕྱིར། །མྱུར་དུ་སྒོམས་དང་ཆོས་པ་ཚོ། །བྱང་ཚྭ་དཀར་མོ་སྒྲ་ཆེ་བ། །མཚོ་ཡི་ནང་ན་ཆགས་པར་གདའ། །ཁ་ཆར་བར་ཆད་མ་བྱུང་ན། །ཟས་
ཀྱི་རོ་མཆོག་བསྒྱུར་བར་ངེས། །སྨན་མཆོག་ག་བུར་སྒྲ་ཆེ་བ། །ཙན་དན་ནགས་ལ་སྐྱེ་བར་གདའ། །བསེར་བུའི་བར་ཆད་མ་བྱུང་ན། །ཚད་པའི་ནད་རྣམས་འཇོམས་པར་
ངེས༑ །སངས་རྒྱས་ཟེར་བའི་སྒྲ་ཆེ་བ། །དགེ་བ་བྱས་པས་འཐོབ་པར་གདའ། །མི་དགེའི་བར་ཆད་མ་བྱུང་ན། །རང་གཞན་དོན་གཉིས་འགྲུབ་པར་ངེས། །མགྱོགས་པའི་
རྟ་ལ་མ་ཞོན་རུང་། །ག་ལེ་བྱས་ནས་སོང་ཙན། །གནས་ཆེན་ཐམས་ཅད་རྐང་པས་འཁོར། །གྱི་ལིང་རྟ་ལས་མགྱོགས་པ་བྱུང་། །ཟས་ནོར་ལོངས་སྤྱོད་མ་བསགས་རུང་། ། རྒྱུ



གང་ཡོད་སྦྱིན་པར་བཏང་ཙན། །ནོར་རྫས་ཐམས་ཅད་ལག་ཏུ་བྱུང་། །གསོག་འཇོག་བྱས་ལས་ལྷག་པ་བྱུང་། །ཐོས་བསམ་རྒྱ་ཆེན་མ་བྱས་རུང་། །ཟབ་མོའི་གདམས་ངག་
བསྒོམས་ཙན། །སྣང་བ་ཐམས་ཅད་དཔེ་ཆར་འཆར། །ཐོས་བསམ་བྱས་ལས་ལྷག་པ་བྱུང་། །གསེར་གཡུ་ལ་སོགས་རིན་ཆེན་གྱི། །གླིང་དུ་སླེབས་ནས་བལྟས་ཙན། །མི་
དགོས་རིན་ཆེན་གཅིག་ཀྱང་མེད། །དགོས་ཀྱང་ཐམས་ཅད་ལེན་ལོང་མེད། །མདོ་རྒྱུད་བསྟན་བཅོས་ལ་སོགས་པའི། །ཆོས་ཀུན་ཞལ་ཕྱེས་བལྟས་ཙན། །མི་དགོས་ཆོས་
ནི་གཅིག་ཀྱང་མེད། །དགོས་ཀྱང་ཐམས་ཅད་བསྒོམ་ལོང་མེད། །ཡིད་བཞིན་ནོར་བུ་གཅིག་བླངས་ནས། །མཆོད་བསྟོད་གསོལ་བ་བཏབ་ཙ་ན། །དགོས་འདོད་ཐམས་ཅད་
དེ་ལས་འབྱུང་། །རིན་ཆེན་གཞན་ཀུན་ལོན་དང་མཚུངས། །མདོ་སྔགས་གནད་ཀྱི་གདམས་པ་ཞིག །ཐོབ་ནས་རྩེ་གཅིག་བསྒོམས་ཙན། །མཆོག་ཐུན་དངོས་གྲུབ་ཅི་ཡང་
འབྱུང་། །གདམས་ངག་གཞན་ཀུན་བསྒོམས་དང་མཚུངས། །དེད་དཔོན་མཁས་པས་རིན་ཆེན་ཀུན། །མཐོང་ཀྱང་ལེན་ཁོམ་མ་མཆིས་ན། །འདོད་འབྱུང་ཡིད་བཞིན་ནོར་བུ་



ཨ
༄༅། །ཞིག །བླངས་ནས་གསོལ་བ་འདེབས་པ་གཅེས། །བློ་གྲོས་ཅན་གྱིས་དམ་ཆོས་ཀུན། །ཤེས་ཀྱང་སྒོམ་ཁོམ་མ་མཆིས་ན། །སངས་རྒྱས་
འཐོབ་པའི་གདམས་ངག་གཅིག །ཉན་ནས་ཉམས་སུ་ལེན་པ་གཅེས། །གདམས་པ་ཀུན་གྱི་མཛོད་འཛིན་པའི། །ཇོ་བོ་ཆེན་པོའི་ཞལ་སྔ་ནས། །ཚེ་ཐུང་ནད་མང་ལོངས་སྤྱོད་
དམན༑ །དུས་ངན་སྙིགས་མ་བར་ཆད་མང་། །ཡུན་རིང་སྡོད་པའི་མཐུ་མེད་པས། །སྙིང་པོ་མྱུར་དུ་བསྡུ་བར་རིགས། །ཞེས་གསུངས་ལྷོ་བྲག་མར་པ་ཡིས། །དེང་དུས་
W བསྟན་པའི་སྙིགས་མ་ལ། །ཚེ་ལ་ལོང་མེད་རྐྱེན་མང་བས། །ཤེས་བྱའི་གཤིས་ལ་མ་འཆོར་བར། །སྒྲུབ་པ་ཉམས་སུ་ལོངས་ཤིག་གསུངས། །རྗེ་བཙུན་མི་ལ་རས་པས་
ཀྱང་། །མང་པོ་བསླབས་ལས་དོན་ཐོག་ཏུ། །དར་ཅིག་བཞག་པ་ཕན་ཞེས་གསུངས། །དེ་ཕྱིར་བསྒོམས་ན་ཚེགས་ཆུང་ཞིང་། །དོན་ཆེ་གཅིག་ཤེས་ཀུན་གྲོལ་གྱི། །གནད་
ཀྱི་གདམས་ངག་ཉམས་སུ་ལོངས། །བདག་གཞན་དོན་གཉིས་གྲུབ་ནས་འོང་། །ཇོ་བོ་ཆོས་ཀྱི་ཕྱུག་པོ་དང་། །མཇལ་ནས་གླེང་མོ་བྱས་ཙན། །མི་དགོས་ཆོསནི་གཅིག་



མགུར་འབུམ་སྨད་ཚོ
ཀྱང་མེད། །དགོས་པ་ཐམས་ཅད་ཤེས་བྱས་ནས། །དེ་ནས་བསྒོམ་དགོས་སྙམ་ཙན། །ཤེས་བྱའི་མཐའ་ལ་ཆོད་དུས་མེད། །སོ་མ་གཅིག་དེ་སློབ་རིང་ལ། །སྔ་མ་ཤེས་པ་
མང་བོ་བརྗེད། །ཐམས་ཅད་ཡིད་ལ་ཟིན་དུས་མེད། །ཟིན་ཀྱང་ཁ་ཅིག་ང་རྒྱལ་སྐྱེས། །སྐྱེས་བུ་དམ་པ་གཞན་དག་ལ། །མཐོང་ཆུང་དད་གུས་དག་སྣང་མེད། །མང་པོ་
# ཤེས་རུང་སྙིགས་དུས་ཀྱི། །སེམས་ཅན་ཚེ་ཐུང་ནད་མང་བས། །གང་ཤེས་ཐམས་ཅད་བསྒོམ་ལོང་མེད། །གདམས་ངག་ཟབ་མོ་མང་དྲགས་ན། །ལེགས་ལེགས་མང་པོ་
བལྟས་བལྟསནས། །སེམས་གཡེངས་སྒྲུབ་པ་བྱེད་དུས་མེད། །བསྒྲུབས་ཀྱང་གཅིག་དེ་སྒྲུབ་རིང་ལ། །གཞན་མ་བསྒྲུབསན་ཨེ་དྲག་བསམ། །བསྒྲུབས་པས་གང་ཡང་
འགྲུབ་དུས་མེད། །ཆོས་གཅིག་བསྒོམ་ཁོམ་མ་བྱུང་བར། །གློ་བུར་ཤི་ན་ཇི་ལྟར་བྱ། །ད་ལྟོ་མི་འཆིའི་བློ་གདེང་མེད། །ངེས་པར་འཆི་བྲོད་ཆོས་འདོདོན། །མང་བོ་སློབ་
འདོད་སྤྲོས་པ་ཞོག །མདོ་སྔགས་གནད་ཀྱི་གདམས་ངག་སྒོམས། །ཚེ་འདི་བློས་བཏང་སྒོམ་ནུསན། །ད་ལྟ་འཆི་ཡང་མི་འགྱོད་པའི། །མཚན་མ་རྟགས་བཟང་འོང་བར་



ཨ ༄༅། །ངེས། །གྲུབ་ཐོབ་གོང་མའི་ཞལ་གསུང་ལྟར། །སློབ་མ་རྣམས་ལ་ཞལ་གདམས་སྟེར། །བླ་མ་བསྟེན་ན་བྱིན་རླབས་འཇུག །ཕ་མ་བཀུརན་
མི་ཁས་བྱམས། །མཆེད་གྲོགས་མཆོད་ན་ཅི་བསམ་འགྲུབ། །སྙོམ་ཆུང་བསྐྱངས་ན་གཏམ་སྙན་འོང་། །རྣམ་རྟོག་མེད་ན་འདྲེ་ཁ་ཁེགས། །བྱང་སེམས་ཆེན་གཞན་དོན་
ཡོང་། །གཞན་དོན་བྱས་ན་རང་དོན་འགྲུབ། །གཤིས་ངན་སྤངསན་ཆོས་པ་ཡོང་། །ངོ་ལྐོག་མེད་ན་དམ་ཚིག་གཙང་། །དམའ་ས་བཟུང་ན་མཐོ་སར་བསླེབ། །གཅིག་པུར་
ཏཱི བསྡད་ན་སྣང་བ་བདེ། །དབེན་པ་བསྟེན་ན་དགེ་སྦྱོར་འཕེལ། །སྦྱིན་པ་བཏང་ན་ལོངས་སྤྱོད་ཆེ། །ཚུལ་ཁྲིམས་བསྲུངས་ན་ཀུན་གྱིས་བཀུར། །བཟོད་པ་བསྒོམས་ན་
གཟུགས་བྱད་མཛེས། །བརྩོན་འགྲུས་བྱས་ན་ལས་ཀུན་འགྲུབ། །བསམ་གཏན་བསྒོམས་ན་ལུས་སེམས་བདེ། །ཤེས་རབ་བསྐྱེད་ན་བླང་དོར་ཤེས། །སྡིག་པ་དོར་ན་སྡུག་
བསྔལ་མེད། །དགེ་བ་བླངས་ན་བདེ་སྐྱིད་འབྱུང་། །ཉམས་ལེན་བྱེད་ན་མང་མི་དགོས། །དེ་ཚོ་རྒྱུད་ལ་ཨེ་འབྱོར་ལྟོས། །ཞེས་པ་འདི་རྣམས་ཀྱང་སྐབས་འགའ་ཞིག་ཏུ་སེམས་ལ་ཤར་ཚེ་རང་གི་



སློབ་མསོགས་དད་ཅན་རྣམས་ཀྱི་རྒྱུད་ལ་ཅུང་ཟད་ཕན་དུ་རེ་བའི་བློས་འཕྲལ་དུ་ཡི་གེར་བྲིས་པའོ། །ན་མོ་གུ་རུ་མཉྫུ་གྷོ་ཥ་ཡ། །ཆོས་སྐུ་ཀུན་བཟང་ལོངས་སྐུ་རྡོ་རྗེ་འཆང་། །སྤྲུལ་བའི་སྐུ་མཆོག་ཐུབ་
པའི་དབང་བོ་སོགས། །འགྲོ་ལ་ཆོས་ཀྱི་འཁོར་ལོ་སྐོར་མཛད་པའི། །དངོས་བརྒྱུད་བླ་མ་རྣམས་ལ་ཕྱག་འཚལ་ལོ། །རྒྱལ་དང་དེ་སྲས་རྒྱ་བོད་མཁཾས་གྲུབ་ཀྱིས། །སྔོན་
ཆད་མ་གསུངས་པ་ཞིག་བརྗོད་རྒྱུ་མེད། །འོན་ཀྱང་དེ་དག་རྣམས་ཀྱིས་གསུངས་པའི་དོན། །སླར་ཡང་གླུ་རུ་ལེན་གྱིས་གུས་པས་ཉོན། །དལ་འབྱོར་རྙེད་དཀའ་༼དལ་འབྱོར་རྙེད་
དཀའ་བསམ།༽འཆི་བ་མྱུར་༼འཆི་བ་མི་རྟག་པ་བསམ།༽དུ་འོང་། །ལས་འབྲས་༼ལས་རྒྱུ་འབྲས་བསམ།༽མི་བསླུ་འཁོར་བར་༼འཁོར་བའི་ཉེས་དམིགས་བསམ།༽བདེ་བ་མེད། །སྐྱབས་གནས་
དཀོན་མཆོག་གསུམ་༼སྐྱབས་འགྲོ།༽ལ་སྐྱབས་སུ་མཆི། །བྱམས་དང་སྙིང་རྗེ་བྱང་ཆུབ་སེམས་༼སེམས་བསྐྱེད།༽བསྐྱེད་དོ། །སྤྱི་བོར་རྡོར་༼རྡོར་སེམས་སྒོམ་བཟླས།༽སེམས་སྐུ་ལས་
བདུད་རྩི་བབས། །རང་གི་ནད་གདོན་སྡིག་སྒྲིབ་དག་པར་གྱུར། །ལུས་དང་ལོངས་སྤྱོད་དགེ་ཚོགས་༼མཎྜལ།༽ལྷ་ལ་འབུལ། །བཞེས་ནས་བྱིན་རླབས་དངོས་གྲུབ་བསྩལ་དུ་སྨྲ།
སྨད་ཆ



།གསོལ། །སྐྱབས་༼བླ་མའི་རྣལ་འབྱོར་བསྒོམས་ནས་གསོལ་བ་འདེབས་པ།༽གནས་ཀུན་འདུས་རྩ་བའི་བླ་མ་ལ། །གསོལ་བ་འདེབས་སོ་བདག་རྒྱུད་བྱིན་
གྱིས་རློབས། །མདུན་༼ཞི་གནས་༽གྱི་ནམ་མཁར་སངས་རྒྱས་བཞུགས་པར་མོས། །དེ་ཉིད་ཡིད་ལ་ཝལ་ལེར་དྲན་པར་བྱ། །སེམས་༼ལྷག་མཐོང་ལ་མཉམ་པར་འཇོག་ཚུལ།༽ཀྱི་རང་
བཞིན་གདོད་ནས་མཁའ་ལྟར་སྟོང་། །སྟོང་གསལ་འཛིན་མེད་ངང་ལ་མཉམ་པར་འཇོག །སེམས་ཀྱི་༼རྗེས་ཐོབ་སྒྱུ་མའི་སྤྱོད་པ།༽མཁའ་ལ་ཆོས་ཀུན་འཇའ་ལྟར་སྣང་། །སྣང་
སྟོང་སྒྱུ་མ་ལྟ་བུར་ཤེས་པར་བྱ། །གདོས་༼བསྐྱེད་རིམ་༽བཅས་ལུས་འདི་སྣང་སྟོང་ལྷ་སྐུར་བསྒོམས། །ངག་གིས་གྲག་སྟོང་སྔགས་ཀྱི་བཟླས་པ་བྱ། །རྩ་གསུམ་༼རྫོགས་རིམ་
གཞུང་ཤིང་གཏུམ་མོ།༽འཁོར་ལོ་ཨ་ཧཾ་གསལ་བཏབ་ལ། །བུམ་ཅན་རླུང་གིས་གཏུམ་མོའི་བདེ་དྲོད་སྦྱོར། །སྐབས་རེར་འདུན་པ་དྲག་པོས་ཞིང་སྦྱོང་བྱ། །མཇུག་ཏུ་བསྔོ་བ་སྨོན་
ལམ་རྒྱ་ཡིས་གདབ། །ཚེ་འདི་བློས་བཏང་དབེན་པར་ཉམས་བླངས་ན། །དལ་འབྱོར་ཐོབ་པ་དོན་དང་ལྡན་པར་འགྱུར། །དགེ་འདིས་སྐལ་ལྡན་སློབ་མ་ཐམས་ཅད་ཀྱིས། །
103



མགུར་འབུམ་སྨད་ཆ་
ཤེས་རྒྱུད་ཆོས་ལ་བསྐལ་བའི་རྒྱུར་གྱུར་ཅིག །ཡིད་བཞིན་ནོར་བུ་ལས་ལྷག་པའི། །གཞན་པའི་རིན་ཆེན་ཞིག་མི་སྣང་། །མཚན་ལྡན་བླ་མ་ལས་ལྷག་པའི། །གཞན་པའི་
སངས་རྒྱས་ཤིག་མ་མཆིས། །ལྷ་ཡི་བདུད་རྩི་ལས་ལྷག་པའི། །གཞན་པའི་ཁ་ཟས་ཤིག་མི་སྣང་། །བླ་མའི་གདམས་ངག་ལས་ལྷག་པའི། །གཞན་པའི་ཟབ་ཆོས་ཤིག་མ་
མཐོང་། །རིན་ཆེན་གསེར་གླིང་དུ་ཕྱིན་ན། །གསེར་མིན་ས་རྡོ་ཞིག་མི་སྣང་། །ཀུན་རྫོབ་བྱང་ཆུབ་སེམས་འབྱོངས་ན། །གཉེན་མིན་དགྲ་བོ་ཞིག་མི་རྙེད། །ཁྱུང་ཆེན་ནམ་
མཁའ་ལ་ལྡིང་ན། །ངམ་གྲོག་གཡང་ས་ལ་མི་འཇིགས། །དོན་དམ་བྱང་ཆུབ་སེམས་འབྱོངས་ན། །འཁོར་བར་ཡ་ང་ཞིག་མ་མཆིས། །ཤེལ་གྱི་ཁང་བ་རུ་ཞུགས་ན། །ཕྱི་
ནང་བར་གསུམ་ཀུན་མཐོང་ཡོང་། །གནས་ལུགས་ཀློང་དུ་རང་ཞུགསན། །འཁོར་འདས་ལྟད་མོ་ཀུན་མཐོང་ཡོང་། །འོག་མིན་གནས་མཆོག་ཏུ་བསླེབས་ན། །གོངན་
གཞན་མ་ཞིག་མ་མཆིས། །སངས་རྒྱས་གོ་འཕང་དེ་ཐོབ་ན། །གོང་ན་འཐོབ་རྒྱུ་ཞིག་མི་ཡོང་། །ཞེས་པ་འདི་ནི་རང་གི་སེམས་ལ་ཤར་བ་ལྟར་སློབ་བུ་ངག་དབང་ཆོས་གྲུབ་ལ་གདམས་པའོ། །ན་མོ་



།གུ་རུ། །མཚན་ལྡན་བླ་མ་དང་མཇལ་ནས། །ཟབ་མོའི་གདམས་པ་རྣམས་ཐོབ་སྟེ། །ཚེ་འདིའི་བྱ་བ་བློས་བཏང་བའི། །བྱ་བཏང་རྣལ་འབྱོར་
ཚོའི་སྐྱིད་པ། །གང་བྱུང་ངན་ངོན་གྱི་གོས་དང་། །གང་རྙེད་འཚོ་བ་ལ་བརྟེན་ནས། །དབེན་པའི་རི་ཁྲོད་ལ་ཞུགས་པའི། །བྱ་བཏང་རྣལ་འབྱོར་ཚོའི་སྐྱིད་པ། །འཁོར་
|འདས་རང་སེམས་ལ་རྫོགས་ཤིང་། །སེམས་ཉིད་སྟོང་གསལ་གྱི་ངང་ལ། །ཉིན་མཚན་ཁོར་ཡུག་ཏུ་འཇོག་པའི། །བྱ་བཏང་རྣལ་འབྱོར་ཚོའི་སྐྱིད་པ། །འགྲོ་ཀུན་ཕ་མ་རུ་
* གོ་ཞིང་། །ཆོས་ཀུན་སྒྱུ་མ་རུ་རྟོགས་ནས། །འགྲོ་བ་གཞན་དོན་ལ་བརྩོན་པའི། །བྱ་བཏང་རྣལ་འབྱོར་ཚོའི་སྐྱིད་པ། །བདེ་བས་ཕོངས་པ་ཞིག་མཐོང་ན། །བྱམས་པ་ཚད་
མེད་ཀྱི་ངང་ནས། །བདེ་ལ་འགོད་ཐབས་ལ་བརྩོན་པའི། །བྱ་བཏང་རྣལ་འབྱོར་ཚོའི་སྐྱིད་པ། །སྡུག་བསྔལ་ཉམ་ཐག་ཅིག་མཐོང་ཚེ། །སྙིང་རྗེ་ཚད་མེད་ཀྱི་ངང་ནས། །
སྡུག་བསྔལ་སེལ་ཐབས་ལ་བརྩོན་པའི། །བྱ་བཏང་རྣལ་འབྱོར་ཚོའི་སྐྱིད་པ། །བདེ་སྐྱིད་འཛོམས་པ་ཞིག་མཐོང་ན། །དགའ་བ་ཚད་མེད་ཀྱི་ངང་ནས། །བདེ་དང་མི་འབྲལ་



བར་སྨོན་པའི། །བྱ་བཏང་རྣལ་འབྱོར་ཚོའི་སྐྱིད་པ། །ཆགས་སྡང་བྱེད་མཁན་འདྲ་མཐོང་ཚེ། །བཏང་སྙོམས་ཚད་མེད་ཀྱི་ངང་ནས། །ཆགས་སྡང་སེལ་ཐབས་ལ་བརྩོན་
པའི༑ །བྱ་བཏང་རྣལ་འབྱོར་ཚོའི་སྐྱིད་པ། །རང་འདོད་འཁྲི་བ་ཀུན་བཅད་ནས། །གཞན་དོན་འབའ་ཞིག་གི་ཕྱིར་དུ། །རྒྱལ་ཁམས་ཕྱོགས་མེད་ལ་འགྲོ་བའི། །བྱ་བཏང་
རྣལ་འབྱོར་ཚོའི་སྐྱིད་པ། །ཞེས་སྐྱིད་པའི་རྒྱང་གླུ་འདི་སློབ་བུ་བློ་བཟང་དོན་གྲུབ་ལ་གདམས་པའོ། །གོང་ན་གཉའ་གནོན་གྱི་དཔོན་མེད། །འགབ་ན་རྐང་འདྲེན་གྱི་གཡོག་མེད། །དཔོན་གཡོག་
གཉིས་ཀ་དང་བྲལ་བའི། །རྣལ་འབྱོར་རས་པ་ཚོའི་སྐྱིད་པ། །ཕྱི་ན་འདུལ་རྒྱུ་ཡི་དགྲ་མེད། །ནང་ན་སྐྱོང་རྒྱུ་ཡི་གཉེན་མེད། །དགྲ་གཉེན་གཉིས་ཀ་དང་བྲལ་བའི། །རྣལ་
འབྱོར་རས་པ་ཚོའི་སྐྱིད་པ། །ཉལན་སློང་མཁན་གྱི་མ་མེད། །ལངས་ན་ངུ་མཁན་གྱི་བུ་མེད། །མ་བུ་གཉིས་ཀ་དང་བྲལ་བའི། །རྣལ་འབྱོར་རས་པ་ཚོའི་སྐྱིད་པ། །འགྲོ་ན་
བཤོལ་མཁན་གྱི་གྲོགས་མེད། །འདུག་ན་འདེད་མཁན་གྱི་མི་མེད། །འགྲོ་བདེ་འདུག་བདེ་རང་ཡིན་པའི། །རྣལ་འབྱོར་རས་པ་ཚོའི་སྐྱིད་པ། །ཁུར་ན་མི་ཐེག་པའིནོར་
དཆུ



* ༄༅། །མེད། །སོང་ན་མི་སླེབ་པའི་ས་མེད། །ག་ལེ་སོས་དལ་དུ་འགྲོ་བའི། །རྣལ་འབྱོར་རས་པ་ཚོའི་སྐྱིད་པ། །རང་ཉིད་གར་སྐྱིད་ལ་ཕ་ཡུལ། །སུ་
བྱམས་ཕ་མ་བཞིན་བསྟེན་ནས། །རྒྱལ་ཁམས་ཕྱོགས་མེད་ལ་འགྲོ་བའི། །རྣལ་འབྱོར་རས་པ་ཚོའི་སྐྱིད་པ། །ལས་ངན་གསོག་དགོས་ཀྱི་རྒྱུ་མེད། །ཉོན་མོངས་སློང་མཁན་
༼ གྱི་རྐྱེན་མེད། །ལས་ཉོན་གཉིས་ཀ་དང་བྲལ་བའི། །རྣལ་འབྱོར་རས་པ་ཚོའི་སྐྱིད་པ། །རྒྱལ་ཁམས་མ་ཟད་ཀྱི་བར་དུ། །ལྟོ་གོས་བཟང་པོ་ཡང་ཐོབ་ན། །ངན་པ་མ་ཐོབ་ཀྱི་
དོགས་མེད། །རྣལ་འབྱོར་རས་པ་ཚོའི་སྐྱིད་པ། །སྡུག་བསྔལ་ཉམ་ཐག་འདྲ་མཐོངན། །བདག་བས་རང་གཅེས་ཀྱི་བསམ་པས། །ཕན་ཐོགས་གང་ནུས་རང་མཛད་པའི། །
རྣལ་འབྱོར་རས་པ་ཚོའི་སྐྱིད་པ། །རི་ཁྲོད་དབེན་པ་ལ་སླེབས་ཚེ། །འཚོ་བ་དཀའ་ཐུབ་ཀྱི་ངང་ནས། །རྩེ་གཅིག་ཉམས་ལེན་ལ་གཞོལ་བའི། །རྣལ་འབྱོར་རས་པ་ཚོའི་སྐྱིད་
པ༑ །ཞེས་སྐྱིད་པའི་རྒྱང་གླུ་འདི་ནི་སློབ་བུ་སྐལ་བཟང་ཆོས་འཕེལ་ལ་གདམས་པའོ། འབྲོག་པའི་འཚོ་སྐྱོང་བྱེད་མི་དགོས། །རོང་བའི་ཞིང་ལས་ཡང་མི་དགོས། །རོང་འབྲོག་གར་སོང་ཡང་
།



བདེ་བའི། །བྱ་བཏང་རས་པ་ཚོའི་སྐྱིད་པ། །ཉིན་པར་ལྟོ་གཅོག་ཡང་མི་དགོས། །མཚན་མོ་གཉིད་གཅོག་ཡང་མི་དགོས། །ཉིན་མཚན་གཉིས་ཀ་ལ་བདེ་བའི། །བྱ་བཏང་
རས་པ་ཚོའི་སྐྱིད་པ། །དགོང་མོ་ཉལ་ཕྱི་བྱེད་མི་དགོས། །ནངས་པར་ལངས་སྔ་ཡང་མི་དགོས། །ནངས་ནུབ་ཐམས་ཅད་ལ་བདེ་བའི། །བྱ་བཏང་རས་པ་ཚོའི་སྐྱིད་པ། །
ཡོད་ན་བགོ་བཤའ་རྒྱག་མི་དགོས། །མེད་རུང་གཞན་མ་གསོ་མི་དགོས། །གཅིག་པུར་བདེ་མོ་བྱས་སྡོད་པའི། །བྱ་བཏང་རས་པ་ཚོའི་སྐྱིད་པ། །སྡུག་རུང་སྐྱིད་པ་ལ་མི་
རེ༑ །སྐྱིད་ཀྱང་སྡུག་པོ་བྱུང་མི་དགོས། །སྐྱིད་སྡུག་གདམ་ཁ་གཉིས་ཟད་པའི། །བྱ་བཏང་རས་པཚོའི་སྐྱིད་པ། །འགྲོ་ཀུན་ཕ་མ་གཉིས་སྙིང་རྗེ། །སྐྱིད་སྡུག་ལྟད་མོ་ལ་ལྟ་
ཀྱི་བཞིན །རྒྱལ་ཁམས་ཕྱོགས་མེད་ལ་འགྲོ་བའི། །བྱ་བཏང་རས་པཚོའི་སྐྱིད་པ། །ལྷ་ཁང་བླ་མ་དང་མཇལ་ཚེ། །གང་ཡོད་འབྲེལ་བ་རེ་བཞག་ནས། །ཕྱག་སྐོར་སྨོན་
ལམ་ལ་བརྩོན་པའི། །བྱ་བཏང་རས་པ་ཚོའི་སྐྱིད་པ། །ལུས་ཀྱི་མཚམས་ཁང་གི་ནང་དུ། །སེམས་ཀྱི་སྒྲུབ་པ་པོ་གནས་ནས། །ཏིང་འཛིན་སྒོ་བརྒྱ་རང་འབྱེད་པའི། །བྱ་༔



༄༅། །བཏང་རས་པ་ཚོའི་སྐྱིད་པ། །ཞེས་པ་འདི་ཡང་སློབ་བུ་རྒྱལ་བ་ལྷུན་གྲུབ་ལ་གདམས་པའོ། ་འོད་དཀར་ཟླ་བ་ཡིས་གང་བྱེད། །འཕེལ་འགྲིབ་མང་བ་ལས་མི་
འདུག །གླིང་བཞི་བསྐོར་བ་ལ་ཆས་པའི། །འོད་གསལ་ཉི་མ་ཚོའི་སྐྱིད་པ། །སྤང་གཞོངས་ནེའུ་གསིང་གིས་གང་བྱེད། །སད་སེར་སྡང་བ་ལས་མི་འདུག །དཀོན་
མཆོག་མཆོད་གྲལ་དུ་ཆས་པའི། །མེ་ཏོག་པདྨཚོའི་སྐྱིད་པ། །ཁྱིམ་པའི་བོང་བུ་ཡིས་གང་བྱེད། །དཀའ་ལས་ཆེ་བ་ལས་མི་འདུག །རྒྱལ་པོའི་ཆིབས་གྲལ་དུ་ཆས་པའི། །
ཨ ཅང་ཤེས་རྟ་མཆོག་ཚོའི་སྐྱིད་པ། །ཕ་ཡུལ་གཉེན་གྲོགས་ཀྱིས་གང་བྱེད། །བསམས་ན་སྡུག་བསྔལ་ལས་མི་འདུག །དབེན་པའི་རི་ཁྲོད་ལ་ཆས་པའི། །བྱ་བཏང་རྣལ་
འབྱོར་ཚོའི་སྐྱིད་པ། །ཁོར་ཡུག་ལྗོན་ཤིང་གིས་བསྐོར་ཞིང་། །ཕན་ཚུན་མེ་ཏོག་གིས་མཛེས་པ། །ཉམས་དགའི་རི་ཁྲོད་ན་གནས་པའི། །བྱ་བཏང་རྣལ་འབྱོར་ཚོའི་སྐྱིད་
པ༑ །ཇོ་བོ་ཡབ་སྲས་ཀྱི་གསུང་བཞིན། །མྱུར་ལམ་དོ་ཧ་སོགས་གསང་སྔགས། །ཟབ་མོའི་ཉམས་ལེན་ལ་གཞོལ་བའི། །བྱ་བཏང་རྣལ་འབྱོར་ཚོའི་སྐྱིད་པ། །བསྒོམས་



}
མགུར་འབུམ་སྨདི་ཆོ
46) ༦k)
པས་ཉམས་རྟོགས་ཀྱི་ཀློང་རྡོལ། །འོད་གསལ་རིག་ཤེས་ཀྱི་ཉམས་འབར། །ཤུགས་འབྱུང་གླུ་དབྱངས་རང་ལེན་པའི། །བྱ་བཏང་རྣལ་འབྱོར་ཚོའི་སྐྱིད་པ། །མི་མེད་ལུང་
སྟོང་ན་ཕར་ལ། །སྙན་པའི་ཌ་མ་རུ་ཁྲོལ་ལེ། །རྩལ་སྦྱོང་ཉམས་གར་རང་རྩེ་བའི། །བྱ་བཏང་རྣལ་འབྱོར་ཚོའི་སྐྱིད་པ། །སེམས་ལ་འོད་གསལ་གྱི་ཉམས་འབར། །ཉམས་
།ས་ཡི་དཀྱིལ་འཁོར་འདི་གུར་གྱིས། །འགེངས་པའི་ཡིད་སྨོན་རང་འཆའོ། །ཞེས་པ་འདི་ཡང་རང་གི་སེམས་ལ་ཤར་བ་ལྟར་སློབ་མ་ཡོངས་ལ་གདམས་པའོ། །སེམས་
ཀྱི་རང་བཞིན་ཆོས་དབྱིངས་ནམ་མཁའ་ཆེ། །ཆོས་རྣམས་ཀུན་ཀྱང་ངོ་བོ་དེ་ལྟར་སྟོང་། །སྟོང་ཡང་རྣམ་པ་སྣང་བ་རྨི་ལམ་འདྲ། །སྐྱེ་བ་མེད་ཅིང་མཐའ་བྲལ་ཆོས་དབྱིངས་
ཀྱི༑ །ཀློང་ལས་སྐྱེ་ཞིང་ཀློང་ཡངས་ངང་དུ་གནས། །ཆོས་དབྱིངས་ཁྱབ་གདལ་ཀློང་ཡངས་ཆེན་པོ་ཡང་། །ཡངས་དོག་འཕོ་འགྱུར་མེད་པ་མཁའ་ལྟར་གནས། །གནས་
མེད་འགྲོ་འོང་མེད་ཅིང་བསམ་བརྗོད་བྲལ། །དོན་དེ་རྟོགས་ན་རྨད་བྱུང་སྐལ་བ་བཟང་། །རྟོགས་ཕྱིར་སེམས་ཀྱི་གནས་ལུགས་གཏན་ལ་ཕོབ། །སྟོང་གསལ་ཟང་ཐལ་ཤེལ་



ཨ
༄༅། །གོང་འདྲ་བ་དེ། །ཀློང་དུ་མ་གྱུར་བར་དུ་ས་ལེར་སྐྱོངས། །གྱུར་ནས་དེ་ཡི་ངང་ལ་འབྲེལ་མེད་གྱིས། །དོན་དམ་བྱང་ཆུབ་སེམས་ཀྱི་ཀློང་
ཡངས་ནས། །ཀུན་རྫོབ་བྱང་ཆུབ་སེམས་ཀྱི་རྩལ་སྦྱོངས་ཤིག །འདི་ཉིད་དམ་པ་གོང་མའི་ཐུགས་དམ་མཐིལ། །ཡིན་པས་སྐལ་ལྡན་བུ་ཡིས་ཤེས་པར་གྱིས། །ཞེས་པ་འདི་ཡང་
སློབ་བུ་བསོད་ནམས་སྟོབས་ཆེན་ལ་གདམས་པའོ། ་བླ་མ་ལ་གུས་སྒྲུབ་ལ་བརྩོན། །སློབ་བུ་མཁས་བཙུན་དོན་ལྡན་ཁྱོད། །བླ་མ་དམ་པའི་གསུང་བཞིན་དུ། །ལྷ་ཆོས་བྱེད་ན་འདི་བཞིན་
མཛོད༑ །གྲོང་དགོན་གང་ནས་མ་སྡོད་པར། །རྟག་ཏུ་གཅིག་པུར་རི་ལ་སྡོད། །འཁོར་བའི་གནས་ན་བདེ་བ་མེད། །ཐར་འདོད་ངེས་འབྱུང་ཤུགས་དྲག་སྐྱེད། །འགྲོ་ཀུན་
དྲིན་ཅན་ཕ་མར་སྒོམས། །བྱམས་དང་སྙིང་རྗེ་བྱང་སེམས་སྦྱོངས། །ལུང་དང་རིག་པ་དུ་མ་ཡིས། །ཆོས་ཀུན་གནས་ལུགས་གཏན་ལ་ཕོབ། །སྤྲོས་བྲལ་ནམ་མཁའ་ལྟ་བུ་
ཡི༑ །ལྟ་བའི་ཀློང་དུ་མཉམ་པར་ཞོག །ཐམས་ཅད་སྒྱུ་མར་ཤེས་པའི་བློས། །སྤྱོད་ཕྱོགས་རྣམས་ལ་འཇུག་པར་གྱིས། །དེ་ལྟར་མཛད་ན་ཚེ་འདིར་སྐྱིད། །ཕྱི་མར་གཏན་



མགུར་འབུམ་སྨད་ཆ་
དུ་བདེ་བར་འགྱུར། །ཞེས་པ་འདིནི་སློབ་མམཁས་བཙུན་དོན་ལྡན་ལ་གདམས་པའོ། །དད་བརྩོན་ཤེས་རབ་སྙིང་རྗེ་ཅན། །སློབ་བུ་ངག་དབང་ཡེ་ཤེས་ཁྱོད། །ལུས་དང་སྲོག་ལ་མི་ལྟ་བར། །
ཆོས་ཤིག་སྙིང་ནས་མཛད་འདོད་ན། །གོས་༼སྤྱན་སྔ་བའི་གསུང་།༽སུ་བེམ་པོ་མདའ་སྟག་གྱོན། །སྐོམ་དུ་ཚྭ་མེད་སྡོར་མེད་ཐུངས། །བྲས་སུ་གྱི་ན་ངན་ངོན་ཟོ། །བརྒྱ་ལ་མི་
ཡིས་མི་མཐོང་ཞིང་། །གལ་ཏེ་མི་ཡིས་མཐོང་བ་ན། །མིག་རྩ་ཤ་ཞན་མདོག་ནག་ཅིང་། །གསང་བར་ལྷན་པ་གྱོན་པ་ཞིག །སྐྱེས་བུ་འདི་འདྲ་སྙིང་རྗེ་ཞེས། །སྙིང་རྗེའི་
ཡུལ་དུ་བྱེད་པ་ཞིག །ད་ནི་ལག་ལེན་མི་འགེལ་རི། །སྔོན་ཆད་སྐྱིད་ཆོས་བྱས་པས་འཕུང་། །ད་ནི་སྐྱིད་ཆོས་བྱེད་རི་ཤི། །ཟ་འདོད་འཐུང་འདོད་དུག་བཞིན་སྤོངས། །མི་
ལ་རི་དྭགས་བཞིན་དུ་བྲོས། །ཤི་ལ་ཁད་པའི་སྡུག་ཁུར་ཚུགས། །གྲུབ་ཐོབ་གོང་མའི་རྣམ་ཐར་སོམས། །འཆི་རུ་འཇུག་པའི་གོ་ཆ་༼འདི་ཡན་ཡིན།༽སྐྱེད། །མི་མེད་ལུང་སྟོང་
ལྷ་ཡི་ཞིང་། །རང་ཉིད་གཅིག་པུར་ལྷ་ལས་སྐྱིད། །ལྟོགས་ནས་མུ་གེ་ཤི་ཡང་རུང་། །རི་ཁྲོད་དབེན་པའི་དགའ་ཚལ་དུ། །བླ་མའི་གདམས་ངག་བསྒོམ་པ་ལས། །གཞན་ལྱཱ།



།པ་བསམ་རྒྱུ་མེད་པར་བགྱིས། །ཞེས་པ་འདི་ནི་མཐོ་ལྡིང་བྱ་བྲལ་རི་ཁྲོད་པ་དགེ་སློང་ངག་དབང་ཡེ་ཤེས་ལ་གདམས་པའོ། །བསླབ་གསུམ་རྒྱན་དང་མི་འབྲལ་ཞིང་། །
འཕགསནོར་བདུན་གྱིས་ཕྱུག་པ་ཡི། །སློབ་བུ་བློ་བཟང་དགེ་ལེགས་ཁྱོད། །གོང་མའི་རྣམ་ཐར་སྐྱོང་འདོད་ན། །ཆོས་བརྒྱད་ཚེ་འདིའི་ཞེན་པ་ཐོངས། །ཆོས་མཛད་ཡོངས་
ལ་དག་སྣང་སྦྱོངས། །མ་གྱུར་འགྲོ་ལ་སྙིང་རྗེ་སྒོམས། །མཁའ་ལྟར་༼ཕྱགན་རྡོ་རྗེའི་གསུང་།༽དག་པའི་ལྟ་བ་ལ། །རིག་པའི་ཁྱུང་ལྡིང་ཡན་དུ་ཆུག །གསེར་གླིང་བསམ་གཏན་
པ བསྒོམ་པ་ལ། །མ་ཡེངས་རྒྱུན་དུ་གནས་པར་མཛོད། །གླང་ཆེན་ལྟ་བུའི་སྤྱོད་པ་ལ། །འཛིན་ཆགས་མེད་པར་རོལ་ཏུ་ཁྲིད། །བསྒྲུབ་ཏུ་མེད་པའི་འབྲས་བུ་ལ། །བརྩོན་
འགྲུས་ཤིན་ཏུ་མྱུར་བ་གཅེས། །ཞེས་པ་འདི་ནི་ཚེ་བློས་བཏང་རི་ཁྲོད་པ་བློ་བཟང་དགེ་ལེགས་ལ་གདམས་པའོ། །དད་པ་དམ་ཚིག་ལྡན་པ་ཡི། །སློབ་བུ་དགེ་འདུན་ཐོས་བསམ་ལགས། །ཚེ་འདི་
བློ་ཡིས་གཏོང་བ་ལ། །ནམ་འཆི་ཆ་མེད་དྲན་པ་གཅེས། །ཞེན་པ་ནང་ནས་ཟློག་པ་ལ། །འདོད་ཡོན་ཉེས་དམིགས་དྲན་པ་གཅེས། །བྱམས་དང་སྙིང་རྗེའི་རྩ་བ་ལ། །འགྲོ་



མགུར་འབུམ་སྨད་ཚོ
ཀུན་ཕ་མར་ཤེས་པ་གཅེས། །བདག་འཛིན་འཁྲུལ་བ་གཞིག་པ་ལ། །བདག་མེད་གནས་ལུགས་རྟོགས་པ་གཅེས། །མུ་མཐའ་༼ཡི་དམ་ཕྱག་ན་རྡོ་རྗེས། འབྲལ་བའི་ལྟ་བ་ལ། །
གདེང་གིས་ཆོད་པ་ཤིན་ཏུ་གཅེས། །བསམ་དུ་མེད་པའི་སྒོམ་པ་ལ། །དྲན་པས་ཟིན་པ་རབ་ཏུ་གཅེས། །བླང་དོར་མེད་པའི་སྤྱོད་པ་ལ། །བག་དང་ལྡན་པ་རབ་ཏུ་གཅེས། །
འཐོབ་ཏུ་མེད་པའི་འབྲས་བུ་ལ། །རེ་དོགས་བྲལ་བ་ཤིན་ཏུ་གཅེས། །ཞེས་པ་འདི་ནི་ཚེ་བློས་བཏང་རང་ཡུལ་ཕྱོགས་ཀྱི་སློབ་མ་དགེ་འདུན་ཐོས་བསམ་ལ་གདམས་པའོ། །འཇིག་རྟེན་མི་ཆོས་རྒྱབ་ཏུ་
བསྐྱར༑ །དམ་པའི་ལྷ་ཆོས་བྱེད་འདོད་པའི། །སློབ་བུ་བསམ་འགྲུབ་སེང་གེ་ཁྱོད། །སྙིང་ནས་ཆོས་ཤིག་མཛད་འདོད་ན། །རྣལ་༼གང་ཤར་རང་གྲོལ་གྱི་གསུང་།༽འབྱོར་དབང་
* ཕྱུག་མི་ལ་ཡིས། །སྙིང་རུས་མཐུ་ཡིས་ཇི་ལྟར་ཐོབ། །སོས་དལ་སྐྱིད་ཆོས་མཁན་རྣམས་ལ། །ཅི་འདྲ་བྱུང་འདུག་བསམ་བློ་ཐོངས། །ལས་ཉོན་དབང་གིས་སྐྱེས་ཕྱིན་
ཆད༑ །ནམ་ཡང་འཆི་བ་མཉམ་པོ་ལ། །ཆོས་ཕྱིར་དཀའ་སྤྱད་དྲག་བསྟེན་ནས། །མྱུར་དུ་ཤི་ན་མི་ལེགས་སམ། །བྱ་བཏང་ཡིན་ཞེས་ཁས་ལེན་ཀྱང་། །བྱ་བ་མེད་ན་ཅི་ =



།ཞིག་གཏོང་། །ཡོད་བཞིན་བཏང་ན་བྱ་བཏང་སྟེ། །ཁས་ལེན་དོན་མཐུན་མཛོད་ཅིག་ཨང་། །སྙིགས་དུས་མི་ལ་ཁྲེལ་གཞུང་མེད། །
བསགས་པའི་ནོར་ལ་སྙིང་པོ་མེད། །ལས་ཀྱང་ཟིན་ཚར་མི་འདུག་པས། །ཀུན་སྤངས་གཙང་མ་བྱེད་རེ་༼འདི་ཡན་ཡིན། ༽རན། །ཚེ་འདིའི་བྱ་བ་བློས་བཏང་ནས། །མི་མེད་རི་
ཁྲོད་དབེན་པ་རུ། །བྱང་ཆུབ་སེམས་ཀྱིས་ཀུན་བསླངས་ནས། །རང་གིས་གང་ཤེས་ཉམས་སུ་ལོངས། །དགེ་བ་འགྲོ་ཀུན་དོན་དུ་སྔོས། །སྙིང་གཏམ་འདི་བཞིན་བྱས་གྱུར་
# ན༑ །ནམ་ཞིག་ཁྱོད་ལ་སྐྱིད་པོ་ཡོང་། །ཞེས་པ་འདི་ནི་སློབ་བུ་དགེ་སློང་བསམ་འགྲུབ་སེང་གེ་ལ་གདམས་པའོ། །སློབ་བུ་དཀོན་མཆོག་ཆོས་ལྡན་ཁྱོད། །སྔོན་ཆད་རྣམ་གཡེང་ཅི་ཙམ་བྱས། །
བཟའ་བཏུང་སོགས་ལ་ཇི་ཙམ་སྤྱད། །བསམས་ན་སྙིང་བོ་ག་འདྲ་འདུག །ཚེ་ཐུང་ནམ་འཆི་ངེས་པ་མེད། །ཚེ་འདི་བློ་ཡིས་མི་གཏོང་རི། །ལྟོགས་སམ་འཁྱགས་ནས་ཤི་
ཡང་རུང་། །ལྟོ་ཕྱིར་བསམ་མནོ་གཏོང་རི་ཤི། །སྙམ་དུ་ཞེ་མནའ་ཡང་ཡང་སྐྱོལ། །ཇ་༼སྤྱན་སྔ་བའི་གསུང་།༽ཐུད་ཤ་མར་ལ་སོགས་པ། །བཀྲ་མི་ཤིས་པ་དེ་དག་གིས། །ཁྱོད་



མགུར་འབུམ་སྨད་ཆ་
ལ་ལྟས་ངན་གཏོང་འགྱུར་གྱིས། །སྦྲུལ་གདུག་དེ་དག་མྱུར་སྤོངས་ལ། །དཔག་ཚད་བརྒྱ་ཡི་ཕ་རོལ་ཕྲོས། །མཚན་མོ་ཐོག་ཐག་རོ་ཉལ་བྱས། །ཉིན་མོའི་བཞི་ཆ་བཟའ་
བཏུང་བྱས། །བཞི་ཆ་ལོང་གཏམ་རྣམ་གཡེང་བྱས། །དགེ་སྦྱོར་གློག་འགྱུ་ཙམ་བྱས་ནས། །གྲུབ་ཐོབ་འོང་དུ་རེ་བ་ཡི། །ཁྱོད་ཀྱི་བརྩོན་འགྲུས་འདི་ལ་༼འདི་ཡན་
ཀྵ ཡིན།༽ལྟོས། །དནི་སྙིང་ནས་ཆོས་བྱེད་ན། །མི་ནོར་ཟས་གསུམ་དུག་བཞིན་སྤོངས། །རི་ཁྲོད་དབེན་པའི་གནས་མཆོག་ཏུ། །བླ་མའི་གདམས་ངག་རྩེ་གཅིག་སྒོམས། །ཞེས་
པ་འདི་ནི་སློབ་བུ་དཀོན་མཆོག་ཆོས་ལྡན་ལ་གདམས་པའོ། །གང་གི་དྲིན་གྱིས་བདེ་ཆེན་ཉིད། །སྐད་ཅིག་ཉིད་ལ་འཆར་བ་གང་། །བླ་མ་རིན་ཆེན་ལྟ་བུའི་སྐུ། །རྡོ་རྗེ་ཅན་ཞབས་པད་ལ་
འདུད། །སྐྱེ་བོ་༼གཙང་བ་རྒྱ་རས་ཀྱིས།༽ཙནའི་ཤེས་པ་འདི། །ཆོས་ཀྱི་སྐུ་རུ་འདུག་པ་ལ། །བླ་མས་བསྟན་ཀྱང་མ་དགོས་པར། །རང་གི་ཤེས་སུ་གཤའ་བ་ལ། །ཤེས་པ་༼བླ་
མ་ཞང་གིས།༽ལྷོད་ཀྱིས་གློད་པའི་ཚེ། །གསལ་ལ་རྟོག་པ་མེད་པའི་ཉམས། །བར་སྣང་དག་པའི་དཀྱིལ་ལྟར་འཆར། །དེ་ནི་འོད་གསལ་ཆོས་སྐུ་ཡིན། །དྲི་མེད་དག་པའི་



༧ ༄༅། །སངས་རྒྱས་༼མཁའ་འགྲོ་སྙིང་ཐིག་ལས།༽ནི། །རང་རིག་ཆོས་སྐུ་འགྱུར་བ་མེད། །གསལ་ལེ་སང་ངེ་ཝལ་ལེ་བ། །སྤྲིན་མེད་སྟོན་ཁའི་ནམ་མཁའ་
བཞིན །འདི་༼རྒྱལ་བ་བྱམས་པས༽ལ་བསལ་བ་ཅི་ཡང་མེད། །གཞག་པར་བྱ་བ་ཅུང་ཟད་མེད། །ཡང་དག་ཉིད་ལ་ཡང་དག་བལྟ། །ཡང་དག་མཐོང་ན་རྣམ་པར་གྲོ
ལྟར་༼ཇོ་བོ་རྗེས་༽ཆུ་ལ་ཆུ་བཞག་དང༌། །མར་ལ་མར་ཉིད་བཞག་པ་བཞིན། །ཆོས་ཉིད་སྤྲོས་དང་བྲལ་བར་ཞོག །བྲམ་༼ས་ར་ཧས༽ཟེ་སྐད་པ་འཁེལ་བ་བཞིན། །རྣལ་
༣ འབྱོར་ཤེས་པ་གློད་ལ་ཞོག །འཇུར་བུས་བཅིངས་པའི་སེམས་ཉིད་ནི། །གློད་ན་གྲོལ་བར་ཐེ་ཚོམ་མེད། །གང་ཡང་༼མ་ཅིག་གིས།༽ཡིད་ལ་མ་བྱས་ན། །གོལ་སར་ལྟུང་བ་ཅི་
ལས་བྱུང་། །བསམ་མེད་སྒོམ་པ་མནོར་ན། །ཆོས་སྐུ་བྱང་ཆུབ་ཐེ་ཚོམ་མེད། །ཅེས་པ་འདི་ནི་ཇོ་མོ་ཡེ་ཤེས་ཆོས་འཛོམ་ལ་གདམས་པའོ། །གདོད་ནས་༼ལྷོ་བྲག་མར་བས།༽དག་པའི་སེམས་
ཉིདནི། །གློ་བུར་རྐྱེན་གྱིས་མ་བསླད་ན། །ནམ་མཁའ་བཞིན་དུ་འདུས་མ་བྱས། །ཕྱིན་ཅི་མ་ལོག་གནས་ལུགས་ཡིན། །ཡིད་ལ་བྱ་རྒྱུ་རྡུལ་དང་བྲལ། །གཟུང་དུ་རྡུལ་ཙམ་ཊྛ



མགུར་འབུམ་སྨད་མ
མི་དམིགས་ཀྱང་། །མན་ངག་རྒྱུད་ལ་གོམས་པ་ཡིས། །ཚེ་ཡི་འདུ་བྱེད་གཏོང་བའི་ཚེ། །ཕ་རོལ་ཕྱིན་པའི་དབྱིངས་སུ་ཐིམ། །དེ་ལ་སྐྱེ་བ་ཡོད་མ་ཡིན། །ནམ་མཁའ་ལྟ་
བུའི་རང་སེམས་འདི། །ན་བུན་རྟོགས་པས་མ་བསླད་ཅིག །རྗེནཱ་རོ་པཎ་ཆེན་འདི་སྐད་གསུངས། །ཆོས་ཚུལ་བཞིན་ཉམས་སུ་ལེན་པའི་ཚེ། །སྨག་དོང་བཅུག་པའི་སྦྲུལ་
བཞིན་དུ། །རྩོལ་བ་བྲལ་བས་ལུས་མི་འགུལ། །ཡིད་ལ་ཆགས་པའི་མྱ་ངན་རྣམས། །གནད་ལ་ཕོག་པའི་ཟུག་རྔུ་ལྟར། །བྱ་བ་བཏང་བས་སེམསཾ་མི་གཡེང་། །སེམས་
ཉིད་གཉུག་མའི་རང་བཞིན་གདོད་ནས་སྟོང་། །ཐོ་བས་དངོས་པོ་གཞོམ་པ་བཞིན། །མཐོང་དང་རེག་དང་དྲན་པས་གྲོལ། །དོན་འདི་ལེགས་པར་གོ་བར་མཛོད། །འདིན་
ཕྱག་རྒྱ་ཆེན་པོའི་སྒོམ་དབྱངས་ཡིན། །ཞེས་པ་འདིནི་སློབ་བུ་ལྷུན་གྲུབ་འབྲུག་རྒྱལ་ལ་གདམས་པའོ །སངས་རྒྱས་ཐམས་ཅད་འདུས་པའི་སྐུ། །རྡོ་རྗེ་འཛིན་པའི་ངོ་བོ་ཉིད། །དཀོན་མཆོག་
གསུམ་གྱི་རྩ་བ་སྟེ། །བླ་མ་རྣམས་ལ་ཕྱག་འཚལ་ལོ། །རྟོགས་༼རྗེ་མི་ལས།༽ན་ཅིར་སྣང་སེམས་སུ་འདུས། །སེམས་ལ་ཉིན་དང་མཚན་དུ་ལྟོས། །སེམས་ལ་བལྟས་པས་



༧ ༄༅། །མཐོང་བ་མེད། །མཐོང་བ་མེད་པའི་ངང་ལ་ཞོག །སེམས་༼མ་ཅིག་གིས་༽ལ་གཉིས་སུ་མ་མཆིས་ཏེ། །བལྟ་རུ་མེད་པའི་ཚུལ་དུ་ལྟོས།
བལྟས་པས་རང་གི་སེམས་མི་མཐོང་། །མ་མཐོང་བ་དེ་ཆོས་མཐོང་ཡིན། །མཐོང་བ་མེད་པའི་ངང་ལ་ཞོག །མཐོང་བས་ཆོས་ཉིད་དོན་མི་རིག །དེ་བས་བལྟ་བར་བྱ་བ་
ནི༑ །རྡུལ་ཙམ་གྲུབ་པ་མ་ཡིནནོ། །གང་ཡང་ཡིད་ལ་མ་བྱས་ན། །བག་ཆགས་མི་འབྱུང་ས་ལམ་རྫོགས། །རང་རིག་སྣང་བ་༼ཨོ་རྒྱན་རིན་པོ་ཆེས།༽མཐའ་ཡས་སྐུ། །གཟུང་
# འཛིན་བྲལ་བའི་སེམས་ལ་ལྟོས། །སྣང་བ་མཐའ་ཡས་ལོགས་ན་མེད། །རང་བྱུང་ཆོས་སྐུ་ངོ་མཚར་ཆེ། །མ་འགགས་རང་གསལ་ཐུགས་རྗེ་ཆེ། །སྨྲ་བརྗོད་བྲལ་བའི་
སེམས་ལ་ལྟོས། །ཐུགས་རྗེ་ཆེན་པོ་ལོགས་ན་མེད། །རང་བྱུང་ལོངས་སྐུ་ངོ་མཚར་ཆེ། །དྲན་རྟོག་རང་གྲོལ་པདྨ་འབྱུང་། །འཛིན་མེད་ཟང་ཐལ་ངང་ལ་ཞོག །པདྨ་
འབྱུང་གནས་ལོགས་ན་མེད། །རང་བྱུང་སྤྲུལ་སྐུ་ངོ་མཚར་ཆེ། །ཞེས་པ་འདི་ནི་སློབ་བུ་གྲུབ་པ་བསམ་གཏན་རྡོ་རྗེ་ལ་གདམས་པའོ། །བླ་མ་སངས་རྒྱས་བླ་མ་ཆོས། །དེ་བཞིན་བླ་མ་དགེ་
119



མགུར་འབུམ་སྨད་ཆ།
འདུན་ཏེ། །ཀུན་གྱི་སྐྱབས་གནས་བླ་མ་ཡིན། །བླ་མ་རྣམས་ལ་ཕྱག་འཚལ་ལོ། །རང་༼རྗེ་རྒོད་ཚང་པས།༽གི་སེམས་ལ་ཅེར་གྱིས་ལྟོས། །བལྟས་པས་མི་མཐོང་དངོས་པོ་
མེད༑ །མེད་པའི་ངང་ལ་ལྷོད་ཀྱིས་གློད། །ཡལ་ལེ་ཆད་དེ་འཛིན་མེད་ཞོག །ཡང་གཅིག་རྣམ་རྟོག་སྐྱེས་པ་ན། །ངོ་ཡི་ཅེར་གྱིས་བཟུང་མཛོད་ལ། །ཁོ་རང་ཐོག་ཏུ་གློད་ལ་
ཞོག །རང་སར་གྲོལ་བར་ཐེ་ཚོམ་མེད། །ཕྱི་ཡི་ཡུལ་ལ་ཅེར་གྱིས་ལྟོས། །རང་སྣང་སྒྱུ་མ་ལྟ་བུ་ཡིན། །གང་ཤར་ཐོག་ཏུ་འཛིན་མེད་ཞོག །གང་༼མཉམ་མེད་ནམ་མཁར་སྤྱོད་
པས།༽ཤར་སྒོམ་དུ་མ་ཤར་ན། །གང་ཤེས་སྡུག་གི་སྣོན་པ་ཡིན། །གང་ཤར་གྱི་རྣམ་རྟོག་མོ་དགག་མཛོད། །ཤར་བ་དེའི་རྗེས་སུ་མི་འབྲང་མཛོད། །སེམས་དེ་ཀའི་སྟེང་དུ་
བསྐྱར་ལ་ཞོག །མ་བསྒོམས་པའི་ངང་ནས་མ་ཡེངས་པ། །འདི་ག་གཅིག་པུས་ཆོག་པ་ལགས། །འདི་དོན་གོ་བ་ལྟ་བ་ཟེར། །ཉམས་སུ་ལེན་པ་སྒོམ་པ་ཡིན། །རྒྱུན་དུ་
སྐྱོངོ་བ་སྤྱོད་པ་ཡིན། །བརྟན་པ་ཐོབ་པ་འབྲས་བུ་ཡིན། །ཞེས་པ་འདི་ནི་སློབ་མཇོ་མོ་ཟླ་བ་ལ་གདམས་པའོ། །སྟེང་ནས་རྩ་བརྒྱུད་བླ་མའི། །བྱིན་རླབས་སྤྲིན་ལྟར་གཏིབ་བྱུང་། །བར་ན་ ཝཱ



* ༄༅། །ཡི་དམ་ལྷ་ཡིས། །དངོས་གྲུབ་ཆར་བཞིན་འབེབས་བྱུང་། །དེ་འོག་ཆོས་སྐྱོང་སྲུང་མས། །འཕྲིན་ལས་གློག་ལྟར་འཁྱུག་བྱུང་། །མདུན་ནས་
རྡོ་རྗེ་སྤུན་ཚོས། །ཀླུ་དབྱངས་འབྲུག་བཞིན་ལྡིར་བྱུང་། །སྣོད་རྣམས་གཞལ་ཡས་ཁང་དང་
། །བཅུད་རྣམས་ལྷ་དང་ལྷ་མོ། །རང་སྣང་དག་པ་དོན་གྱི། །འོག་མིན་གནས་
མཆོག་འདི་རུ། །ལྷ་དང་ཊཀྐིམཉེས་ཕྱིར། །སྙན་པའི་གླུ་དབྱངས་ལེན་ནོ། །དགའ་བའི་གར་སྟབས་བསྒྱུར་རོ། །སྐྱིད་པའི་རྐང་བྲོ་བྱེད་དོ། །ཆོས་སྐུ་ཀུན་ཏུ་བཟང་པོས། །
།རྫོགས་པ་ཆེན་པོའི་ཆོས་གསུངས། །ལོངས་སྐུ་རྡོ་རྗེ་འཆང་གིས། །གསང་སྔགས་བསྐྱེད་རྫོགས་ཆོས་གསུངས། །སྤྲུལ་སྐུ་ཤཱཀྱ་ཐུབ་པས། །སྡེ་སྣོད་གསུམ་གྱི་ཆོས་
གསུངས༑ །སངས་རྒྱས་ཀུན་དངོས་བླ་མས། །མདོ་སྔགས་ཡོངས་རྫོགས་ཆོས་གསུངས། །སངས་རྒྱས་དེ་རྣམས་བྱོན་ཀྱང༌། །གསུང་རྒྱུ་དེ་ལྷག་མི་ཡོང་། །དེ་ལ་
བསམ་གྱིན་དགའ་ནས། །ཚོགས་ཀྱི་འཁོར་ལོའི་སྐབས་སུ། །བླ་མའི་གཅེས་ཕྲུག་ངེད་ཀྱིས། །གནས་ཁང་ཉམས་དགའ་འདི་རུ། །ཕྱག་རྒྱ་གར་སྟབས་བསྒྱུར་རོ། ། བློ



ཞབས་གཉིས་བྲོ་ཆུང་འཁྲབ་བོ། །ཆོས་རྒྱལ་གཉན་བཙན་རིང་ལ། །དམ་པ་ཆོས་ཀྱི་དབུ་བརྙེད། །སྲོང་བཙན་སྒམ་པོའི་རིང་ལ། །དམ་པའི་ཆོས་ཀྱི་སྲོལ་བཏོད། །ཁྲི་
སོང་ལྡེའུ་བཙན་རིང་ལ། །དམ་ཆོས་དར་ཞིང་རྒྱས་སོང་། །ད་ལྟ་སྙིགས་མའི་དུས་འདིར། །སྐྱབས་མགོན་ཡིད་བཞིན་ནོར་བུས། །མི་ནུབ་བསྟན་པའི་རྒྱལ་མཚན། །སྲིད་
པའི་རྩེ་མོར་བསྒྲེངས་བྱུང་། །དབུ་འཕང་སྲིད་མཐའི་བར་དུ། །ནམ་ཡང་ཉམས་པ་མི་སྣང་། །བསམ་གྱིན་དགའ་ནས་ངེད་ཚོ། །རིན་ཆེན་གཞལ་མེད་ཁང་འདིར། །ཉམས་
དགའི་གླུ་དབྱངས་ལེན་བཞིན། །སྐྱིད་པའི་བྲོ་གར་འཁྲབ་བོ། །སློབ་དཔོན་པདྨ་བྱོན་ནས། །བསྟན་པའི་སྒྲོན་མེ་སྦར་སོང་། །བོད་ཡུལ་མུན་པའི་གླིང་འདི། །འཕགས་
ཡུལ་ལས་ཀྱང་གསལ་བྱུང་། །ཇོ་བོ་ཆེན་པོ་བྱོན་ནས། །བསྟན་པ་སྔར་བས་གསལ་སོང་། །མཁས་བཙུན་བཟང་གསུམ་འཛོམས་པས། །གངས་ཅན་ལྗོངས་རྣམས་ཁེངས་
བྱུང་། །བློ་བཟང་ཡབ་སྲས་བྱོན་ནས། །བསྟན་པ་ཆེས་ཆེར་འབར་སོང་། །ངུར་སྨྲིག་འཛིན་པའི་ཚོགས་ཀྱིས། །ས་སྟེང་ཐམས་ཅད་ཁྱབ་བྱུང་། །མཚན་ལྡན་རྩ་བའི་བླ་སྒྲ



༄༅། །མས། །འགྲོ་ལ་ཆོས་འཁོར་བསྐོར་སོང་། །སློབ་མ་ཡོན་བདག་ཚོགས་ལ། །བདེ་སྐྱིད་སྙན་གསུམ་འཛོམས་བྱུང་། །དེ་ལ་བསམ་གྱིན་
དགའ་སྟོན། །ཚོགས་ཀྱི་འཁོར་ལོ་བསྐོར་ནས། །ཆོས་གྲོགས་རྡོ་རྗེ་སྤུན་ཚོ། །ཉམས་དབྱངས་བྲོ་གར་བྱེད་དོ། །མི་ལ་ཡབ་སྲས་བྱོན་ནས། །སྒྲུབ་བརྒྱུད་བསྟན་པ་དར་
སོང་། །རས་དཀར་ཅན་གྱིས་མཁའ་སྤྱོད། །ཞིང་དུ་ལམ་ཆེན་བཏོད་བྱུང་། །འབྲུག་པ་ཡབ་སྲས་བྱོན་ནས། །སྒྲུབ་བརྒྱུད་བསྟན་པ་བཟུང་སོང་། །བྱ་རྒོད་ཉིན་ལམ་བཅོ་
བརྒྱད༑ །སངས་རྒྱས་བསྟན་པས་ཁྱབ་བྱུང་། །རྩ་བའི་བླ་མ་བྱོན་ནས། །བདག་ཅག་རྗེས་སུ་བཟུང་སོང་། །སངས་རྒྱས་བསྟན་པ་དར་ཞིང་། །སེམས་ཅན་བདེ་ལ་འཁོད་
བྱུང་། །དེ་ལ་བསམ་གྱིན་དགའ་ནས། །ཚོགས་ཀྱི་འཁོར་ལོའི་དབུས་སུ། །དམ་གཙང་མཆེད་གྲོགས་ངེད་ཚོ། །གླུ་ལེན་གར་བྱེད་བྲོ་རྡུང་། །ས་སྐྱ་པཎ་ཆེན་བྱོན་ནས། །
བསྟན་པ་བྱི་དོར་བྱས་སོང་། །ཕྱི་རོལ་མ་རྟོགས་ལོག་རྟོག །ཐེ་ཚོམ་ཐམས་ཅད་ཆོད་བྱུང་། །རྗེས་འཇུག་མང་པོ་བྱོན་ནས། །བསྟན་པ་རིན་ཆེན་སྤེལ་སོང་། །ས་སྐྱ་གོང་ ཀྵ



མགུར་འབུམ་སྨད་ཆ་
མའི་སྙན་པས། །འཛིན་མའི་ཁྱོན་ཀུན་ཁྱབ་བྱུང་། །དཔལ་ལྡན་བླ་མ་བྱོན་ནས། །ཟབ་རྒྱས་གདམས་པ་བསྟན་སོང་། །སྐལ་བཟང་སློབ་མའི་རྒྱུད་ལ། །ཉམས་རྟོགས་ཡོན་
ཏན་འཁྲུངས་བྱུང༌། །དེ་ལ་བསམ་གྱིན་དགའནས། །མཆེད་གྲོགས་རྡོ་རྗེ་སྤུན་ཚོ། །རང་སྣང་དག་པའི་ཞིང་འདིར། །དགྱེས་རྒུའི་གར་གྱིས་རོལ་ལོ། །རིན་ཆེན་གསེར་
|གྱི་གླིང་དུ། །ཕྱིན་ན་ས་རྡོ་མེད་བཞིན། །སྣོད་རྣམས་དག་ཞིང་གཞལ་ཡས། །བཅུད་རྣམས་ལྷ་དང་ལྷ་མོ། །སྒྲ་རྣམས་གསང་སྔགས་ཆོས་འཁོར། །དྲན་རྟོག་ཐུགས་ཀྱི་
རང་བཞིན། །རང་སྣང་དག་པ་དོན་གྱི། །འོག་མིན་གནས་མཆོག་ཉམས་དགའ། །ངོ་མཚར་གཞལ་མེད་ཁང་དུ། །ཡི་དམ་ལྷ་ཡི་གསལ་སྣང་། །ང་རྒྱལ་བརྟན་པོའི་ངང་
ནས༑ །སྐལ་ལྡན་རྡོ་རྗེའི་སྤུན་ཚོ། །ཆོས་ཀྱི་འཁོར་ལོ་བསྐོར་ཕྱིར། །རྡོ་རྗེའི་གླུ་དབྱངས་ལེན་ནོ། །ཐར་བའི་སྒོ་མོ་འབྱེད་ཕྱིར། །ཕྱག་རྒྱ་མཁའ་ལ་བསྒྱུར་རོ། །ངན་སོང་
སྐྱེ་སྒོ་གཅོད་ཕྱིར། །ཞབས་བྲོ་ས་ལ་བརྡབས་སོ། །འདིར་ཚོགས་ཡོན་བདག་ཡོངས་ལ། །ནམ་ཡང་སྐྱིད་པོ་ཤོག་ཤོག །བླ་མ་ལྷ་དང་ཊཀྐིས། །བྱིན་རླབས་དངོས་གྲུབ་སྤྲོ



༄༅། །སྩོལ་ཕྱིར། །དད་ཅན་ཡོན་བདག་ཕོ་མོས། །ཚོགས་ཀྱི་འཁོར་ལོ་བསྐོར་བྱུང་། །རྩ་གསུམ་དམ་ཅན་རྒྱ་མཚོས། །འདིར་ཚོགས་ཡོན་བདག་
རྣམས་ཀྱི། །ཚེ་འདིའི་བར་ཆད་སོལ་ལ། །མཆོག་ཐུན་དངོས་གྲུབ་སྩོལ་ཅིག །གཏན་གྱི་སྤུན་གྲོགས་ངེད་ཚོ། །གནས་ཁང་ཉམས་དགའ་འདི་རུ། །བདེ་ལེགས་བཀྲ་
ཤིས་འབྱུང་ཕྱིར། །གླུ་ལེན་གར་བྱེད་བྲོ་རྡུང་། །ཞབས་གཉིས་བྲོ་རྡུང་འཁྲབ་ཚེ། །རེས་འགའ་མཐོ་མཐོ་ཟེར་བྱུང་། །མཐོ་མཐོ་ཟེརན་དཀོན་མཆོག །དབུ་འཕང་མཐོ་བར་
གྱུར་ཅིག །གཡས་ཀྱི་ཞབས་བྲོ་འཁྲབ་ཚོ། །རེས་འགའ་དར་དར་ཟེར་བྱུང་། །དར་དར་ཟེར་ནས་སངས་རྒྱས། །བསྟན་པ་དར་བར་གྱུར་ཅིག །གཡོན་གྱི་ཞབས་བྲོ་
འཁྲབ་ཚེ། །རེས་འགའ་བརྟན་བརྟན་ཟེར་བྱུང་། །བརྟན་བརྟན་ཟེར་ན་འདིར་ཚོགས། །སྐུ་ཚེ་བརྟན་པར་གྱུར་ཅིག །ཆོས་གྲོགས་རྡོ་རྗེའི་སྤུན་ཚོ། །གནས་འདིར་སྤྲིན་
བཞིན་འདུས་བྱུང་། །ཚོགས་ཀྱི་འཁོར་ལོའི་ལོངས་སྤྱོད། །འབད་མེད་ཆར་བཞིན་བབས་བྱུང་། །སྐུ་གཟུགས་འཇའ་ལྟར་མཛེས་ཤིང་། །གནས་ཁང་མཁའ་ལྟར་ཡངས་



བྱུང་། །ཕྱག་རྒྱ་གློག་ལྟར་འཁྱུག་བཞིན། །གླུ་དབྱངས་འབྲུག་བཞིན་བསྒྲགས་བྱུང་། །སྣོད་རྣམས་དག་ཞིང་གཞལ་ཡས། །བཅུད་རྣམས་ལྷ་དང་ལྷ་མོ། །རང་སྣང་དག་
པ་དོན་གྱི། །འོག་མིན་ཞིང་ཁམས་འདི་རུ། །བླ་མ་ལྷ་དང་ཊཀྐིར། །སྐལ་བ་མཉམ་པའི་ཕྱིར་དུ། །གསོལ་བ་ཡང་ཡང་འདེབས་སོ། །སྐལ་བ་མཉམ་པར་གྱུར་ཅིག །
འོག་མིན་ཞིང་ཁམས་དེ་ན་བཞུགས་པའི། །དྲུག་པ་རྡོ་རྗེ་འཆང་ཆེན་དེ་ཡིས། །རྗེས་འཇུག་རྡོ་རྗེའི་སྤུན་གྲོགས་ངེད་ཚོར། །ངོ་མཚར་བྱིན་རླབས་དངོས་གྲུབ་སྩོལ་ཅིག །རྡོ་རྗེ་
འཆང་གི་བུ་རྒྱུད་ངེད་ཚོས། །རྡོ་རྗེའི་གླུ་དབྱངས་ལེན་པ་ཤེས་སོ། །ཕྱག་རྒྱ་གར་སྟབས་བསྒྱུར་བ་ཤེས་སོ། །ཞབས་བྲོ་ས་ལ་བརྡབ་པ་ཤེས་སོ། །རྔ་ཡབ་པདྨ་འོད་ན་
བཞུགས་པའི། །སློབ་དཔོན་པདྨ་འབྱུང་གནས་དེ་ཡིས། །རྗེས་འཇུག་རྡོ་རྗེའི་སྤུན་གྲོགས་ངེད་ཚོར། །ངོ་མཚར་བྱིན་རླབས་དངོས་གྲུབ་སྩོལ་ཅིག །སློབ་དཔོན་པདྨའི་བུ་
རྒྱུད་ངེད་ཚོས། །རྡོ་རྗེའི་གླུ་དབྱངས་ལེན་པ་ཤེས་སོ། །ཕྱག་རྒྱ་གར་སྟབས་བསྒྱུར་བ་ཤེས་སོ། །ཞབས་བྲོ་ས་ལ་བརྡབ་པ་ཤེས་སོ། །སྤྱི་གཙུག་པད་ཟླའི་གདན་ལ་བཞུགས་སྒྱུ
པ



ལ
རེ་བཞི་
༄༅། །པའི། །དྲིན་ཅན་རྩ་བའི་བླ་མ་དེ་ཡིས། །རྗེས་འཇུག་རྡོ་རྗེའི་སྤུན་གྲོགས་ངེད་ཚོར། །ངོ་མཚར་བྱིན་རླབས་དངོས་གྲུབ་སྩོལ་ཅིག །མཚན་
ལྡན་བླ་མའི་གཅེས་ཕྲུག་ངེད་ཀྱིས། །རྡོ་རྗེའི་གླུ་དབྱངས་ལེན་པ་ཤེས་སོ། །ཕྱག་རྒྱ་གར་སྟབས་བསྒྱུར་བ་ཤེས་སོ། །ཞབས་བྲོ་ས་ལ་བརྡབ་པ་ཤེས་སོ། །སངས་རྒྱས་ས་ལ་
འགྲོ་བའི་ལམ་བཟང་། །རྡོ་རྗེའི་ཐེག་པའི་ཉེ་ལམ་འདི་ལ། །འདོད་ཡོན་མ་སྤངས་རྒྱན་དུ་རོལ་བཞིན། །བདེ་ནས་བདེ་བར་འགྲོ་བ་ངོ་མཚར། །དེང་ནས་བཟུང་སྟེ་ཚེ་རབས་
ཀུན་ཏུ། །ལམ་བཟང་འདི་དང་འབྲལ་བ་མེད་ཅིང་། །ལམ་གྱི་གནས་སྐབས་གླུ་བླངས་གར་བྱས། །སངས་རྒྱས་ས་རུ་འགྲོ་བར་གྱུར་ཅིག །ཅེས་པ་འདི་རྣམས་ཚོགས་ཀྱི་འཁོར་ལོའི་
སྐབས་རྣམས་སུ་བླངས་ན་སྙམ་ནས་བྲིས་པའོ། །འཁོར་བའི་གནས་ན་བདེ་བ་མེད། །སྡུག་བསྔལ་ཆུ་བོའི་གཉེར་མ་འདྲ། །སྔ་མ་མ་སངས་ཕྱི་མ་འབྱུང་། །འདི་ལ་སངས་པའི་དུས་མི་
གདའ༑ །ངན་སོང་གསུམ་གྱི་སྡུག་བསྔལ་དེ། །ཅུང་ཟད་ཙམ་ཡང་བཟོད་པར་དཀའ། །ལྷ་མིའི་བདེ་སྐྱིད་མི་རྟག་འགྱུར། །སྐྱེ་རྒ་ན་འཆིའི་སྡུག་བསྔལ་མང་། །འཁོར་



མགུར་འབུམ་སྨད་ཚ་
བའི་གནས་འདིར་མཐོ་དམན་བར། །གང་དུ་སྐྱེས་ཀྱང་སྡུག་བསྔལ་གནས། །འདོད་ཡོན་གང་ལ་ལོངས་སྤྱོད་ཀྱང་། །ཉོན་མོངས་སྡུག་བསྔལ་འཕེལ་བའི་རྒྱུ། །སྡུག་
བསྔལ་ཉམ་ཐག་སེམས་ཅན་རྣམས། །ཕ་མར་མ་གྱུར་གཅིག་ཀྱང་མེད། །ཕ་མ་སེམས་ཅན་འདི་ཀུན་གྱིས། །སྡུག་བསྔལ་མྱོང་བ་སྙིང་རེ་རྗེ། །སངས་རྒྱས་གྲངས་མེད་
སྔར་བྱོན་ཀྱང་། །འགྲོ་ཀུན་ལས་ངན་ཚན་ཆེ་བས། །སྐྱོབ་པའི་སྐལ་བ་མེད་པར་གཟིགས། །ཡལ་བར་དོར་ནས་ཞིང་གཞན་གཤེགས། །རང་ལ་ད་ལྟའི་གནས་སྐབས་
སུ༑ །འགྲོ་ཀུན་སྐྱོབ་པའི་ནུས་པ་མེད། །སྐྱབས་མེད་སེམས་ཅན་སྙིང་རེ་རྗེ། །ཀྱེ་མ་ཀྱེ་ཧུད་ཇི་ལྟར་བྱ། །བུ་ཆུས་ཁྱེར་བའི་ལག་རྡུམ་མས། །གཉེན་ཀུན་རོགས་སུ་སྦྱིན་པ་
ལྟར༑ །ཕོངས་པའི་གཉེན་གཅིག་སྤྱན་རས་གཟིགས། །ཁྱོད་ནི་འགྲོ་བའི་དོན་ལ་བསྐུལ། །བདག་གི་ཕ་མ་སེམས་ཅན་གྱི། །སྐྱིད་སྡུག་བཅོལ་ལོ་ཁྱེད་རང་མཁྱེན། །ཁྱེད་
མིན་རེ་ས་གཞན་ན་མེད། །བྱང་ཆུབ་མ་ཐོབ་བར་དུ་སྐྱོངས། །བདག་ཀྱང་ཁྱེད་ཀྱི་ཐུགས་རྗེ་ལ། །བརྟེན་ནས་མྱུར་དུ་སངས་རྒྱས་ཏེ། །ཇི་སྲིད་འཁོར་བ་མ་སྟོངས་བར། །རྩྭ



ཚ
རེ་ལྔ་
༄༅། །ཁྱེད་བཞིན་འགྲོ་དོན་བྱེད་པར་ཤོག །ཁྱེད་ལ་གསོལ་བ་བཏབ་པའི་མཐུས། །བདག་ནི་གར་གནས་ས་ཕྱོགས་སུ། །ནད་དང་མུ་གེ་མེད་པ་
དང་། །ཆོས་དང་བཀྲ་ཤིས་འཕེལ་བར་ཤོག །ཅེས་པ་འདི་ནི་སྙིང་རྗེ་བསྒོམས་པའི་སྐབས་ཤིག་ཏུ་ཡིད་ལ་ཤར་བ་ལྟར་བྲིས་པའོ། །རང་ལ་ན་ཚ་འབྱུང་བའི་དུས། །འཇིག་རྟེན་ཁམས་ན་འདི་འདྲ་
བའི༑ །ནད་པ་བསམ་གྱིས་མི་ཁྱབ་ཡོད། །དེ་དག་ཐམས་ཅད་སྙིང་རེ་རྗེ། །དེ་ཀུན་སྡུག་བསྔལ་རང་ཉིད་ཀྱིས། །བླངས་ནས་ཀུན་གྱི་སྡུག་བསྔལ་རྒྱུན། །གཅད་པར་བྱའོ་
སྙམ་དུ་བསྒོམས། །དབུགས་དེ་ཕར་ལ་གཏོང་བའི་དུས། །རང་ལས་འོད་ཟེར་དཔག་མེད་འཕྲོས། །ནད་པ་རྣམས་ཀྱི་ལུས་སེམས་ལ། །ཞུགས་པས་བདེ་བས་ཚིམ་པར་
མོས༑ །དབུགས་དེ་ཚུར་ལ་ལེན་པའི་དུས། །ཁབ་ལེན་རྡོ་ཡིས་ལྕགས་བླངས་བཞིན། །འོད་དེསནད་པ་ཐམས་ཅད་ཀྱི། །ནད་རྣམས་ཐམས་ཅད་འུབ་ཀྱིས་བསྡུས། །རང་
ཉིད་ན་བའི་སྟེང་དུ་སྤུངས། །དེ་ནས་ནད་འདོན་བྱ་ཚུལནི། །རང་ཉིད་གང་ན་ན་བའི་སར། །བུག་པ་ཟང་ཐལ་ཡོད་པར་བསྒོམས། །དབུགས་དེ་ནང་དུ་ལེན་པའི་དུས། །ནད་སྶ



མགུར་འབུམ་སྨད་ཆ་
ཀུན་བུག་སྒོའི་ཕྱོགས་སུ་བསྡུས། །དབུགས་དེ་ཕར་ལ་གཏོང་བའི་དུས། །ན་ཚ་ཐམས་ཅད་བུག་སྒོ་ནས། །ཕྱི་རུ་ཐོན་ནས་བར་སྣང་ལ། །ཡལ་ནས་ནད་དང་བྲལ་བར་
མོས༑ །ཡང་ན་ན་སར་ཨ་དཀར་བསྒོམས། །ཨ་ལས་འོད་འཕྲོས་ན་ཚ་ཀུན། །འུབ་ཀྱིས་བསྡུས་ནས་ཨ་ལ་ཐིམ། །ཨ་དེ་ཇེ་ཆུང་ཇེ་ཆུང་དུ། །སོང་ནས་རིམ་གྱིས་ཡལ་
བར་མོས། །རང་ཉིད་ན་བ་ལ་བརྟེན་ནས། །ཀུན་གྱི་ན་ཚ་རྒྱུན་གཅོད་པའི། །ཐབས་མཁས་གནད་ཀྱི་ཞལ་གདམས་འདི། །སྐལ་ལྡན་བུ་ཡི་སེམས་ལ་ཆོངས། །དེ་ལྟར་
བྱས་ན་རང་ཉིད་ཀྱི། །ནད་དྲག་དངོས་སམ་བརྒྱུད་ནས་ཀྱང་། །སེམས་ཅན་རྣམས་ལ་ཕན་ཐོགས་ནས། །རང་གཞན་ཐམས་ཅད་བདེ་བར་འགྱུར། །དེ་བཞིན་བྱེད་པའི་ཆོས་
པ་དེ། །ན་ཡང་དགེ་སྦྱོར་ཡིན་པས་ན། །ན་བའི་དུས་སུ་དགེ་སྦྱོར་གཞན། །ཆག་སོང་སྙམ་དུ་མ་སེམས་ཤིག །ཅེས་པ་འདི་ནི་བསྟན་འཛིན་རྒྱ་མཚོན་བའི་དུསསུ་སྨྲས་པའོ། ཨེ་མ་སྐལ་
ལྡན་རིགས་ཀྱི་བུ། །ན་ཚ་བྱུང་ན་འདི་ལྟར་གྱིས། །ཕ་མར་མ་གྱུར་སུ་ཡང་མེད། །འདི་ལྟར་ན་ཚད་སྙིང་རེ་རྗེ། །སྙམ་དུ་འགྲོ་བའི་ན་ཚ་ཀུན། །རང་གི་ཐོག་ཏུ་ཡང་ཡང་



༩
༄༅། །སྤུངས། །དེ་ནས་སྤྱི་བོར་རྡོར་སེམས་བསྒོམས། །སྐུ་ལས་བདུད་རྩིའི་ཆུ་རྒྱུན་བབས། །ནད་དང་སྡིག་སྒྲིབ་ཀུན་དག་ནས། །རང་ལུས་
དྭངས་གསལ་འོད་ཕུང་དུ། །གྱུར་པར་མོས་ལ་ཡིག་བརྒྱ་བཟླས། །ཡང་ན་ལྟེ་བར་ཉི་དཀྱིལ་བསྒོམས། །དེའི་སྟེང་རཾ་གྱིས་མཚན་པ་ལས། །མེ་འབར་ནད་དང་སྡིག་སྒྲིབ་
བསྲེགས། །མེ་དཔུང་ཆེར་འབར་ལུས་ཀྱང་འཚིག །མེ་ཡང་ཡལ་ནས་སྟོང་པར་གྱུར། །སྟོང་བའི་ངང་ལས་སྐད་ཅིག་གིས། །རང་ཉིད་ཡི་དམ་ལྷ་རུ་བཞེངས། །
གྲགས་སྟོང་སྔགས་ཀྱི་བཟླས་པ་བྱ། །ཡང་ན་རང་གི་སྙིང་ག་རུ། །ཧཱུྃ་ཡིག་མཐིང་ནག་མེ་འབར་བསྒོམས། །ངག་ནས་ཧཱུྃ་ཞེས་བརྗོད་པའི་ཚེ། །ཧཱུྃ་ཡིག་དེ་ལས་ཧཱུྃ་མང་
འཕྲོས༑ །ལུས་ཀུན་ཕར་ཐལ་ཚུར་ཐལ་ཕུག །ནད་པའི་སྡིག་སྒྲིབ་ཐམས་ཅད་དང་། །ལུས་པོ་བཅས་ཏེ་རྡུལ་དུ་བརླགས། །ཧཱུྃ་ཡང་གཅིག་ལ་གཅིག་ཐིམ་ནས། །གཅིག་
པོ་དེ་ཡང་ཡལ་ནས་སྟོང༌། །སྟོང་པའི་ངང་ལ་མཉམ་པར་ཞོག །འདིཞིན་ཚ་བྱུང་དུས་སུ། །དགེ་སྦྱོར་བྱེད་པའི་མན་ངག་ཡིན། །དེ་ལྟར་བྱས་ན་ནད་ཀྱང་དྲུག །བསོད་



མགུར་འབུམ་སྨད་ཆ་
ནམས་དཔག་མེད་འཐོབ་པར་འགྱུར། །ཞེས་པ་འདིའི་སློབ་བུ་མཁས་གྲུབ་ན་བ་ལ་གདམས་པའོ། །ཚེ་རབས་འཁོར་བར་ཐོག་མ་མ་མཆིས་པའི། །རང་གི་ཕ་མར་མ་གྱུར་སེམས་ཅན་
མེད༑ །སེམས་ཅན་བཟང་ངན་འབྲིང་གསུམ་སུ་མཐོང་ཡང་། །དྲིན་ཅན་ཕ་མ་ཡིན་སོམས་ཕན་སེམས་སྦྱོངས། །མངོན་ཤེས་མེད་ཕྱིན་བཟང་ངན་མི་ཤེས་པས། །ཆོས་པ་
རབ་འབྲིང་ཐ་གསུམ་སུ་མཐོང་ཡང་། །བཟང་ངན་མ་འབྱེད་རང་གཞན་འཁོར་བ་ལས། །སྒྲོལ་བའི་བཤེས་གཉེན་ཡིན་སོམས་དག་སྣང་སྦྱོངས། །སྐྱོན་གཅིག་མི་འགོག་
ཡོན་ཏན་སྣ་གཅིག་ཙམ། །མི་བསྐྱེད་ཟེར་བའི་ཆོས་ནི་གཅིག་ཀྱང་མེད། །དེ་ཕྱིར་ཆོས་ལུགས་གྲུབ་མཐའ་མང་མཆིས་ཀྱང་། །ཀུན་གྱིས་འགྲོ་ལ་ཕན་སོམས་དག་སྣང་
སྦྱོངས༑ །རྒྱུན་དུ་ཆོས་ཀུན་རྩ་བ་སེམས་ལ་ལྟོས། །ལེགས་པར་བརྟགས་ན་གཞི་མེད་སྟོང་པ་ཉིད། །བར་སྣང་ཁམས་ལྟར་ངོས་གཟུང་གཟའ་གཏད་མེད། །གནས་ལུགས་
དེ་ཀའི་ངང་ལ་མ་ཡེངས་ཞོག །སླར་ཡང་བྱིང་རྨུགས་འཕྲོ་རྒོད་གང་བྱུང་ཀྱང་། །སྔོན་བསུ་རྗེས་གཅོད་གང་ཡང་མི་བྱེད་པར། །སྔར་བལྟས་སེམས་ཀྱི་གནས་ལུགས་ངང་



༄༅། །ལ་ཞོག །གཅིག་ཤེས་ཀུན་གྲོལ་གནད་ཀྱི་གདམས་པ་ལགས། །རྗེས་ཐོབ་སྐབས་སུ་སྣང་གྲགས་ཆོས་རྣམས་ཀུན། །སེམས་ཉིད་སྟོང་པའི་
རོལ་པར་ཤེས་པ་དང་། །ཀུན་ཀྱང་སྣང་སྟོང་སྒྱུ་མ་ལྟ་བུར་ལྟོས། །དེ་ཡི་ངང་ནས་ཆོས་སྤྱོད་ཐམས་ཅད་གྱིས། །ཞེས་པ་འདི་ནི་དད་གཏོང་བློ་གྲོས་ཆེ་བའི་ཡོན་བདག་དཔལ་ལེ་ལ་གདམས་
| པའོ༑ །ནམ་འཆི་ཆ་མེད་ཚེ་འདི་བློ་ཡིས་ཐོངས། །དམན་པའི་ས་བཟུང་ཧྲུལ་བོའི་གོས་གྱོན་ནས། །བོད་ཀྱི་ལྷ་སྐལ་སྤྱན་རས་གཟིགས་དབང་སྒོམས། །ཆོས་ཀྱི་སྙིང་པོ་ཡི་གེ་
དྲུག་མ་བགྲོངས། །རྒྱུན་དུ་མ་ཡེངས་རང་གི་སེམས་ལ་ལྟོས། །བལྟས་པའི་ཚེ་ན་དབྱིབས་དང་ཁ་དོག་མེད། །སེམས་ཀྱི་རང་བཞིན་གདོད་ནས་ནམ་མཁའ་འདྲ། །དེ་ཡི་
ངང་ལ་གཏང་བཞག་མེད་པར་གློད། །བར་སྣང་དངོས་ལྟར་ངོས་བཟུང་གཟའ་གཏད་དང་། །བྲལ་བའི་ཟང་ཐལ་འཛིན་མེད་ངང་ལ་ཞོག །རྗེས་ཐོབ་སྐབས་སུ་རང་ལུས་སྣོད་
བཅུད་ཀུན། །སྣང་སྟོང་སྒྱུ་མ་ཙམ་དུ་ཤེས་པར་གྱིས། །དེ་ལྟར་མ་རྟོགས་འགྲོ་ལ་སྙིང་རྗེ་སྒོམས། །ཆགས་སྡང་མེད་པར་ཀུན་ལ་ཕན་ཐོགས་གྱིས། །དེ་ལྟར་བྱས་ན་ཚོགས་



མགུར་འབུམ་སྨད་ཆ
རྫོགས་སྒྲིབ་བྱང་ནས། །མྱུར་དུ་རྫོགས་པའི་སངས་རྒྱས་འཐོབ་པར་འགྱུར། །ཞེས་པ་འདི་ནི་ཆོས་ལ་སྙིང་རུས་སྡུག་བསྲན་ཆེ་བའི་སློབ་མ་ཇོ་མོ་དམཆོས་སྒྲོལ་མ་ལ་གདམས་པའོ། །རྒྱན་དུ་མ་ཡེངས་
རང་གི་སེམས་ལ་ལྟོས། །མཐོང་རྒྱུ་མེད་པའི་ངང་ལ་མཉམ་པར་ཞོག །གང་ཤར་རྣམ་རྟོག་ངོ་བོར་ཅེར་གྱིས་ལྟོས། །རང་སར་ཡལ་བའི་ངང་ལ་མཉམ་པར་ཞོག །གང་
སྣང་ཆོས་རྣམས་སྟོང་བར་གཏན་ལ་ཕོབ། །སྣང་སྟོང་འཛིན་མེད་ངང་དུ་མཉམ་པར་ཞོག །ན་བའི་དུས་སུ་ངོ་བོ་ཅེར་གྱིས་ལྟོས། །ངོས་གཟུང་མེད་པའི་ངང་དུ་མཉམ་པར་
ཞོག །བྱིང་རྒོད་འོང་སྙམ་སྡུག་བཙིར་བྱེད་པའི་དུས། །བྱེད་མཁན་སྟོང་པར་ངེས་པའི་ངང་ལ་ཞོག །བསྒོམ་ཡོད་སྙམ་དུས་སྒོམ་མཁན་གཏན་ལ་ཕོབ། །བསྒོམ་མེད་
* ཡེངས་མེད་ངང་དུ་མཉམ་པར་ཞོག །སྣང་བ་གུ་དོགས་སྒོམ་གྱིས་སུན་པའི་དུས། །ཤེས་པ་རྒྱ་བསྐྱེད་དཔངས་བསྟོད་ཕྱལ་ཡས་ཐོངས། །གཟུང་འཛིན་བློ་ཡི་གཏད་སོ་ཀུན་
བཤིག་ལ། །གཏད་མེད་ཀློང་དུ་གུ་ཡངས་ཡན་པར་ཞོག །མདོར་ན་བསྒོམ་ལ་མུ་གེ་མ་ཡོང་བར། །གང་སྣང་གང་ཤར་ཆོས་སྐུའི་ཡོ་ལངས་གྱིས། །ལུང་རིག་དཔྱད་པས་རྒྱུ
134



ཆ
༄༅། །སྐྱ་རེངས་ཤར་ཙན། །སྟོང་ཉིད་ནམ་མཁའ་མཐའ་ནས་ལངས་པར་འགྱུར། །མཉམ་གཞག་ཐང་མ་ཕྱོགས་བཅུར་བརྡལ་ཙན། །བག་ཆགས་
ཤོག་དྲིལ་འདྲ་བ་ཐང་ཆོད་འགྱུར། །ཀུན་ཁྱབ་མཉམ་བཞག་མིག་འབུར་གསལ་ཙན། །འཁོར་འདས་ལྟད་མོ་ཤུགས་ཀྱིས་མཐོང་བར་འགྱུར། །སྣང་སྲིད་སེམས་ཀྱི་རོལ་
༧པར་ཤར་ཙན། །སྲིད་ཞི་སྤང་བླང་བྲལ་བའི་རྣལ་འབྱོར་ཡོང་། །མ་རྟོགས་འགྲོ་ལ་སྙིང་རྗེ་སྐྱེས་ཙ་ན། །ཕན་སེམས་ངང་ངམ་ཤུགས་ཀྱིས་སྐྱེ་བར་འགྱུར། །སྟོང་ཉིད་སྙིང་
རྗེ་གཉིས་པོ་འབྱོངས་ཙན། །སྲིད་ཞིའི་མཐའ་ལ་མི་གནས་སངས་རྒྱས་འགྱུར། །ཆོས་ཀྱི་སྙིང་པོ་སྟོང་ཉིད་སྙིང་རྗེ་ཡིན། །སྙིང་པོ་འདི་གཉིས་རྒྱུན་དུ་ཉམས་སུ་ལོངས། །ཞེས་
པ་འདི་ནི་སློབ་བུ་བསྟན་འཛིན་འགྱུར་མེད་ལ་གདམས་པའོ། །འཇིག་རྟེན་པ་རྣམས་ཕན་ཞིག་འདོགས་པ་ལ། །ལྷ་ཟེར་གནོད་པ་བྱེད་ལ་འདྲེ་ཟེར་བཞིན། །སེམས་ཅན་རྣམས་ཀྱིས་རང་ལ་ཕན་
འདོགས་པས། །ཐམས་ཅད་ལྷ་ཡིན་སྙམ་དུ་དག་སྣང་སྦྱོངས། །གནོད་པ་བྱས་ཀྱང་བཟོད་པ་བསྒོམས་གྱུར་ན། །ཚེ་འདིར་གཏམ་སྙན་ཐོས་ཤིང་ལྷ་མིས་བཀུར། །ཕྱི་མར་



པ
མགུར་འབུམ་སྨད་ཆ་
མཚན་དཔེས་བརྒྱན་པའི་ལུས་ཐོབ་འགྱུར། །གནོད་མིན་ཕན་ཐོགས་ཡིན་སོམས་དག་སྣང་སྦྱོངས། །ཆོས་ཀུན་རྣམ་པ་བཟང་ངན་ལྟར་སྣང་ཡང་། །ངོ་བོ་སྟོང་ཉིད་ངང་ལ་
བཟང་ངན་མཉམ། །མཉམ་པར་མ་ཟད་མི་བཟང་གཅིག་ཀྱང་མེད། །བཟང་ངན་མ་འབྱེད་ཀུན་ལ་དག་སྣང་སྦྱོངས། །སྣང་ཚད་མེ་ལོང་བལྟས་ན་དེ་འདྲ་མཐོང་། །མེ་ལོང་
སྐྱོན་མིན་རང་སྐྱོན་ཤར་བ་བཞིན། །གཞན་སྐྱོན་མཐོང་བ་རང་གི་སྐྱོན་ཡིན་པས། །གཞན་སྐྱོན་མ་ཡིན་སྙམ་དུ་དག་སྣང་སྦྱོངས། །ལོག་ལྟ་བྱས་ན་ལྷ་ཡང་བདུད་དུ་འབབ། །
དག་སྣང་ཆེན་བདུད་ཀྱང་ལྷ་རུ་འགྱུར། །དེ་ཕྱིར་བཟང་ངན་སྣང་བ་གང་ལ་ཡང་། །ལོག་ལྟ་མ་བྱེད་ཕྱོགས་མེད་དག་སྣང་སྦྱོངས། །མདོར་ན་ཕྱི་སྣོད་དག་ཞིང་གཞལ་ཡས་
ཁང་། །ནང་བཅུད་སེམས་ཅན་ལྷ་དང་ལྷ་མོར་མོས། །ཚུར་ལ་གང་སྦྱིན་ལྷ་ཡིས་གནང་བར་སྒོམས། །ཕར་ལ་བྱིན་ཚད་ལྷ་ལ་ཕུལ་བར་སོམས། །དེ་ལྟར་བྱས་ན་སྒྲིབ་དག་
ཚོགས་རྫོགས་ནས། །སྐབས་ཤིག་གང་དུ་སྡོད་ཀྱང་དག་པའི་ཞིང་། །སུ་དང་འགྲོགས་ཀྱང་ལྷ་དང་ལྷ་མོར་འཆར། །ཅི་འདོད་དངོས་གྲུབ་ཐམས་ཅད་སྟེར་བར་འགྱུར། །ཞེས་



ལ
༄༅ ། །པ་འདིའི་སློབ་བུ་བསོད་ནམས་སྙན་གྲགས་ལ་གདམས་པའོ། །སྙིགས་མའི་དུས་འདིར་རྒྱལ་བ་སྲས་བཅས་ཀྱིས། །བཟང་ངན་སྣ་ཚོགས་ཚུལ་བཟུང་འགྲོ་དོན་
མཛད༑ །མངོན་ཤེས་མེད་པར་སངས་རྒྱས་སེམས་ཅན་ནི། །སུ་ཡིན་མི་ཤེས་སྙམ་དུ་དག་སྣང་སྦྱོངས། །སེམས་ཅན་རྣམས་ལ་མཐའ་ཡས་མུ་མེད་བཞིན། །སངས་རྒྱས་
རྣམས་ཀྱི་ཆོས་ཀྱང་གྲངས་མེད་གསུངས། །དེ་ཕྱིར་ཆོས་ལུགས་གྲུབ་མཐའ་མང་མཆིས་ཀྱང་། །སངས་རྒྱས་གསུང་ཡིན་སྙམ་དུ་དག་སྣང་སྦྱོངས། །མདོར་ན་མངོན་ཤེས་
།ཐོགས་མེད་མ་ཐོབ་བར། །གང་ལ་བརྙས་སྨོད་ཁྱད་གསོད་སུན་འབྱིན་དང་། །བཟང་ངན་འདོར་ལེན་གང་ཡང་མ་བྱེད་པར། །ཆོས་དང་གང་ཟག་ཡོངས་ལ་དག་སྣང་
སྦྱོངས༑ །སྦྱངསན་སྡིག་སྒྲིབ་ཉེས་ལྟུང་ཀུན་འགག་ཅིང་། །ཁྱད་པར་ཆོས་སྤོང་ཉེས་པས་གོས་མི་འགྱུར། །མཆོག་དང་ཐུན་མོང་དངོས་གྲུབ་གང་བསྒྲུབས་ཀྱང་། །
ཚེགས་མེད་འགྲུབ་པའི་གནད་ཅིག་འདིན་སྣང་། །དེ་ཕྱིར་ང་ཡི་རྗེས་འཇུག་བུ་སློབ་དང་། །གཞན་ཡང་ཆོས་པ་ཡོངས་ལ་སྙིང་གཏམ་དུ། །ཆོས་དང་གང་ཟག་ཡོངས་ལ་



མགུར་འབུམ་སྨད་ཆ
དག་སྣང་རང་། །སྦྱོངས་ཞེས་ཚོགས་དྲུག་རང་གྲོལ་གསོལ་བ་འདེབས། །ཞེས་པ་འདིནི་སློབ་མ་ཆོས་མཛད་ཡོངས་ལ་སྨྲས་པའོ། །བདེ་ལྡན་ཞིང་གི་ཆོས་སྐུ་སྣང་མཐའ་ཡས། །གངས་
ཅན་ལྗོངས་འདིར་གདུལ་བྱ་རྣམས་ཀྱི་ངོར། །ངུར་སྨྲིག་འཛིན་པའི་གར་གྱི་རྣམ་རོལ་བ། །པཎ་ཆེན་བློ་བཟང་ཡེ་ཤེས་ཞལ་སྔ་ནས། །དབུས་གཙང་མངའ་རིས་བར་གྱི་གྲུབ་
པའི་མཐའ། །ཀུན་ཀྱང་རྒྱལ་བསྟན་ཁོ་ན་ཡིན་པས་ན། །ཕྱོགས་ལྷུང་གདོན་གྱི་སྡང་ཞུགས་མ་མཛད་པར། །དག་སྣང་ནོར་བུའི་འོད་ཀྱིས་ཁྱབ་ན་ལེགས། །ཞེས་གསུངས་
པ་ལྟར་ཆོས་ལུགས་ཐམས་ཅད་ལ། །རིས་སུ་མ་ཆད་ཕྱོགས་མེད་དག་སྣང་སྦྱོངས། །རང་ལུགས་འདི་བཟང་ཆོས་ལུགས་གཞན་རྣམས་ངན། །དེ་འཛིན་གང་ཟག་རྣམས་
ཀྱང་གཏི་མུག་ཅེས། །སྨོད་པ་མདོ་ལས་གསུངས་པའི་ཆོས་སྤོང་ལས། །འབྲས་བུ་མི་བཟད་སྡུག་བསྔལ་བསྐྱེད་པའི་རྒྱུ། །ཡིན་ཕྱིར་སྲོག་ལ་བབ་ཀྱང་མ་བྱེད་ཅེས། །ཀུན་
ལ་ཐལ་མོ་སྦྱར་ནས་གསོལ་བ་འདེབས། །ཞེས་པ་འདི་ཡང་སློབ་མ་ཡོངས་ལ་གདམས་པའོ། །ཆོས་ཀུན་གནས་ལུགས་སྟོང་ཉིད་དུ་མངོན་སུམ། །གཟིགས་པའི་བླ་མ་སྙིང་དབུས་སུ་ ཉྙཱ



།བཞུགས་ཤིག །མཚན་ལྡན་བླ་མར་གསོལ་བ་རང་འདེབས་བཞིན། །ལུང་དང་རིག་པས་ཡང་ཡང་དུ་དཔྱད་ཚེ། །རང་སེམས་འཁོར་འདས་
ཆོས་ཀུན་གྱི་གནས་ལུགས། །ཡེ་སྟོང་རྩ་བྲལ་དངོས་མེད་དུ་རྟོགས་སོང་། །སྟོང་སང་ནམ་མཁའ་ལྟ་བུ་ཡི་ངང་ནས། །འཇོག་པའི་བྱ་བཏང་རྣལ་འབྱོར་ངའི་སྐྱིད་པ། །མཉམ་
a བཞག་ཐང་མ་ཕྱོགས་བཅུ་རུ་བརྡལ་བས། །སྡུག་བཙོར་འཆིང་བ་ལྷོད་གྲོལ་ལ་ལངས་སོང་། །བྱིང་རྨུགས་འཕྲོ་རྒོད་གཏན་མེད་དུ་སངས་ནས། །གསལ་འགྲིབ་མེད་པའི་
མཉམ་བཞག་འདི་སྐྱིད་དོ། །ལྷག་མཐོང་ནམ་མཁའ་མཐའ་ནས་རང་ལངས་ཚེ། །ཉོན་མོངས་མུན་པ་སྡོད་དབང་ཞིག་མ་བྱུང་། །འོད་གསལ་ཉི་མ་སྙིང་དབུས་སུ་ཤར་ཚེ། །
དགའ་བདེའི་དྲོད་ཀྱིས་ལུས་སེམས་ཀུན་ཁྱབ་བྱུང་། །རྗེས་ཐོབ་སྒྱུ་མའི་ཏིང་འཛིན་ལ་སྦྱངས་ཚེ། །ལས་འབྲས་མི་བསླུའི་ངེས་པ་ཞིག་རྙེད་སོང་། །དེ་ལྟར་མ་རྟོགས་ཉམ་
ཐག་གི་འགྲོ་ལ། །སྔར་བས་ལྷག་པའི་སྙིང་རྗེ་ཞིག་སྐྱེས་བྱུང་། །སྟོང་ཉིད་སྙིང་རྗེའི་ཆང་གིས་རང་བཟི་ཚེ། །གླུ་དབྱངས་འདི་འདྲ་རང་ཤུགས་ཀྱིས་ཐོན་སོང༌། །ཉམས་ཉྷི



མགུར་འབུམ་སྨདུ་ཆ་
ལེན་བཟང་པོ་དེ་འདྲ་ཞིག་གྱིས་དང་། །ཉམས་རྟོགས་བཟང་པོ་རིམ་པ་བྱས་སྐྱེས་ཡོང་། །དེ་འདྲའི་གླུ་དབྱངས་སྙན་མོ་དེ་འཐེན་མཁན། །བྱ་བཏང་ཚོགས་དྲུག་རང་གྲོལ་ཁོ་
ཡིན་སྣང་། །ཞེས་པ་འདི་ནི་རང་གི་ཉམས་ལ་ཤར་ཚེ་སྐལ་ལྡན་གྱི་སློབ་བུ་སྨན་བླ་བསྟན་འཛིན་ལ་གདམས་པའོ། ་དད་པ་ནོར་བུ་རིན་པོ་ཆེར། །དགོས་འདོད་ཐམས་ཅད་འབྱུང་བར་འགྱུར། །གཏོང་བ་
པ བཙུན་མོ་རིན་པོ་ཆེས། །ཟས་ནོར་ལོངས་སྤྱོད་གང་འདོད་སྟེར། །ཚུལ་ཁྲིམས་འཁོར་ལོ་རིན་པོ་ཆེ། །མངོན་མཐོ་ངེས་ལེགས་གནས་རྣམས་འཁོར། །ཐོས་པ་བློན་པོ་རིན་
པོ་ཆེས། །བླང་དོར་གནས་རྣམས་གསལ་བར་སྟོན། །ཁྲེལ་ཡོད་གླང་བོ་རིན་པོ་ཆེས། །བཟང་ངན་ཐམས་ཅད་གོང་དུ་ཁུར། །ངོ་ཚ་རྟ་མཆོག་རིན་པོ་ཆེས། །རང་གཞན་
* བདེ་བའི་གནས་སུ་སྐྱེལ། །ཤེས་རབ་དམག་དཔོན་རིན་པོ་ཆེས། །ལོག་རྟོག་དགྲ་ཡི་གཡུལ་ངོ་འཇོམས། །སྟོན་པ་འཁོར་ལོས་སྒྱུར་རྒྱལ་གྱི། །ཆོས་ཀྱི་རྒྱལ་སྲིད་འཛིན་
པའི་བུ། །འཕགས་ནོར་རྒྱལ་སྲིད་སྣ་བདུན་འདི། །མེད་ན་རྒྱལ་ས་མི་ཟིན་པས། །འཕགས་པའི་མཛོད་ནས་ལེགས་ཐོན་པའི། །ངོ་མཚར་རྒྱལ་སྲིད་སྣ་བདུན་འདི། །ཆོས་



ཨ
༄༅། །པ་བཟང་པོའི་ཕྱག་བརྒྱུད་ནས། །ད་ལྟ་བདག་གི་ལག་ཏུ་བྱུང་། །དནི་སྐལ་ལྡན་སློབ་བུ་ལ། །ཕངས་པ་མེད་པར་སྟེར་བར་བྱ། །ཆོས་ཀྱི་
རྒྱལ་སྲིད་སྐྱོང་འདོད་ན། །འདི་རྣམས་རྟག་ཏུ་བསྟེན་པར་མཛོད། །ཅེས་པ་འདི་ནི་སྤུ་ཧྲེངས་བཤད་འཕེལ་གླིང་གི་སྐལ་ལྡན་སློབ་བུ་དབུ་མཛད་བློ་བཟང་དར་རྒྱས་ལ་གདམས་པའོ། །སེམས་༼དྲི་མེད་བཤགས་
རྒྱུད་ལས་༽ཀྱི་རང་བཞིན་ཆོས་དབྱིངས་ནམ་མཁའ་ཆེ། །ཆོས་རྣམས་རྣམ་དག་ཡེ་ནས་འོད་གསལ་ཞིང་། །རྣལ་འབྱོར་ཉིད་དབྱིངས་སྨྲ་བསམ་ལས་འདས་པ། །མཉམ་ཉིད་
བྱང་ཆུབ་སེམས་ལ་རྟག་ཏུ་འདུད། །སེམས་༼སློབ་དཔོན་དགའ་རབ་རྡོ་རྗེས།༽ཀྱི་རང་བཞིན་ཡེ་ནས་སངས་རྒྱས་ཏེ། །སེམས་ལ་སྐྱེ་འགག་མེད་པས་ནམ་མཁའ་འདྲ། །ཆོས་ཀུན་
མཉམ་ཉིད་ཡང་དག་དོན་རྟོགས་ནས། །དེ་ཉིད་མ་བཙལ་བཞག་ན་སྒོམ་པ་ཡིན། །སེམས་༼ཏེ་ལོ་བས།༽ནི་ནམ་མཁའ་བསམ་པའི་ཡུལ་ལས་འདས། །དེ་ཡི་ངང་ལ་གཏང་
བཞག་མེད་པར་གློད། །སེམས་ལ་གཏད་མེད་ཕྱག་རྒྱ་ཆེན་པོ་ཡིན། །དེ་ལ་གོམས་པ་བླ་མེད་འབྲས་བུ་ཡིན། །འཛིན་༼ཀུན་མཁྱེན་ཀློང་ཆེན་རབ་འབྱམས་པས།༽པས་མ་བཅིངས་



མགུར་འབུམ་སྨད་ཆ
གཟུང་བའི་ཡུལ་ལས་འདས། །དམིགས་གཏད་ཆོས་མེད་ཧར་སངས་རྒྱ་ཡན་པ། །མ་ཡེངས་དྲན་པ་ཟད་པའི་དགོངས་པནི། །མཁའ་ལྟར་ཕྱལ་ཡས་སྒོམ་དང་མི་བསྒོམ་
མེད༑ །བསྒོམ་༼སློབ་དཔོན་བཻ་རོ་ཙ་ནས།༽དུ་མེད་པའི་ཆོས་དབྱིངས་ཆེན་པོ་ལ། །བསམ་དུ་མེད་པའི་རིག་པ་མ་ཡེངས་ཞོག །ཡུལ་༼བླ་མ་གསེར་གླིང་བས།༽དང་ཡུལ་གྱི་ཆོས་ཉིད་མ་
མཆིས་ཀྱང་། །བླང་དོར་ཀུན་བྲལ་སྤྲོས་དང་བྲལ་བ་ཡི། །གཉུག་མའི་ངང་དུ་བློ་གྲོས་མ་བཅོས་པ། །ལྷན་ནེར་གནས་ན་སྐྱེས་བུ་ཆེན་པོར་གྱུར། །ས་ལེ་སང་ངེ་ཧྲིག་
༼མཁས་གྲུབ་རཱགཨག་མྱེའི་ཞལ་ནས།༽གེ་རྗེན་ནེ་བ། །སྤྲིན་མེད་ནམ་མཁའ་དྭངས་པའི་དཀྱིལ་འདྲ་བ། །འདིནི་མོས་གུས་ཕྱག་རྒྱ་ཆེན་པོ་ཡིན། །མ་ཡེངས་རང་ངོ་ལྟོས་དང་ཨེ་མ་
ཧོ༑ །ཅེས་པ་འདི་ནི་དད་གུས་ཆེ་བའི་སློབ་མ་བློ་བཟང་རིན་ཆེན་ལ་གདམས་པའོ། །སྨྲ་བསམ་བརྗོད་མེད་ཤེས་རབ་ཕ་རོལ་ཕྱིན། །མ་སྐྱེས་མི་འགག་ནམ་མཁའི་ངོ་བོ་ཉིད། །སོ་སོ་རང་རིག་ཡེ་
ཤེས་སྤྱོད་ཡུལ་བ། །དུས་གསུམ་རྒྱལ་བའི་ཡུམ་ལ་ཕྱག་འཚལ་ལོ། །འདས་༼རིག་པ་གཅེར་མཐོང་ལས་༽པའི་རྟོག་པ་རྗེས་མེད་ཡལ་ནས་སངས། །མ་འོངས་རྟོག་པ་མ་སྐྱེས་ས་སྒྱུ



།ལེ་བ། །ད་ལྟ་བཟོ་མེད་རང་ལུགས་གནས་པའི་དུས། །ཐ་མལ་རང་གི་དུས་ཀྱི་ཤེས་པ་ལ། །རིག་པ་མ་ཡེངས་ཅེར་གྱིས་བལྟས་པའི་ཚེ། །
བལྟས་པས་མཐོང་རྒྱུ་མེད་པའི་ས་ལེ་བ། །རིག་པ་མངོན་སུམ་རྗེན་ནེ་ཧྲིག་གེ་བ། །རྟག་པ་མ་ཡིན་ཅིར་ཡང་གྲུབ་པ་མེད། །ཆད་པ་མ་ཡིན་ས་ལེར་ཧྲིག་གེར་གསལ། །
གཅིག་ཏུ་མ་ཡིན་དུ་མར་རིག་ཅིང་གསལ། །དུ་མ་མ་ཡིན་དབྱེར་མེད་རོ་གཅིག་པ། །གཞན་ན་མེད་དེ་རང་རིག་འདི་ཉིད་དོ། །དངོས་གཞིའི་གནས་ལུགས་དོན་གྱི་ངོ་སྤྲོད་
དོ༑ །འདི་ལ་སྐུ་གསུམ་དབྱེར་མེད་ཅི་ཡང་ཚང་། །ཅི་ཡང་མ་གྲུཔ་སྟོང་པ་ཆོས་ཀྱི་སྐུ། །སྟོང་པའི་རང་མདངས་གསལ་བ་ལོངས་སྐུ་ཡིན། །འགག་མེད་ཅིར་ཡང་འཆར་
བ་སྤྲུལ་བའི་སྐུ། །གསུམ་ཀ་གཅིག་ཏུ་ཚང་བ་ངོ་བོ་ཡིན། །འདི་ཉིད་མངོན་སུམ་མཛུབ་བཙུགས་ངོ་སྤྲོད་ན། །ད་ལྟའི་རང་གི་ཤེས་པ་འདི་ཀ་ཡིན། །མ་བཅོས་རང་གསལ་
འདི་ཀ་ཡིན་པ་ལ། །སེམས་ངོ་མ་མཐོང་བྱ་བ་ཅི་ལ་ཟེར། །འདི་ལ་བསྒོམ་རྒྱུ་ཅི་ཡང་མེད་པ་ལ། །བསྒོམས་པས་མ་བྱུང་བྱ་བ་ཅི་ལ་ཟེར། །གསལ་རིག་སྟོང་གསུམ་དབྱེར་
143



མགུར་འབུམ་སྨད་ཆ་
མེད་གཅིག་པ་ལ། །བསྒྲུབས་པས་མ་འགྲུབ་བྱ་བ་ཅི་ལ་ཟེར། ཞེས་རིག་པ་གཅེར་མཐོང་གི་ངོ་སྤྲོད་ཟབ་མོ་འདི་ནི་ཨོ་རྒྱན་ཆེན་པོས་གསུངས་པ་བཞིན་ཇོ་མོ་ཆོས་རྒྱལ་སྒྲོལ་མ་ལ་གདམས་པའོ། །ཆོས་སྐུ་ནམ་
མཁའ་བཞིན་དུ་དབྱེར་མེད་ཀྱང་། །གཟུགས་སྐུ་འཇའ་ཚོན་བཞིན་དུ་སོ་སོར་འབྱུང་། །ཐབས་དང་ཤེས་རབ་མཆོག་ལ་མངའ་བརྙེས་པའི། །རིགས་ལྔ་བདེ་བར་གཤེགས་
# ལ་གུས་པས་འདུད། །ནམ་༼ཏེ་ལོ་བས།༽མཁའི་རང་བཞིན་གང་གིས་གང་ལ་བརྟེན། །རང་སེམས་ཕྱག་རྒྱ་ཆེ་ལ་བརྟེན་ཡུལ་མེད། །བཅིངས་པ་གློད་ན་གྲོལ་བར་ཐེ་ཚོམ་
མེད༑ །མ་བཅོས་གཉུག་མའི་ངང་ལ་གློད་ལ་ཞོག །མི་༼མཁའ་འགྲོ་སྙིང་ཐིག་ལས་༽འགྱུར་བརྟན་པ་རི་བོ་བཞིན་དུ་ཞོག །མི་གཡོ་དྭངས་པ་རྒྱ་མཚོ་བཞིན་དུ་ཞོག །ཡངས་དོག་
* བྲལ་བ་ནམ་མཁའ་བཞིན་དུ་ཞོག །གང་ལྟར་གནས་ཀྱང་རིག་པའི་ངང་ཡིན་ཞོག །གང་ལྟར་ཤར་ཡང་རིག་པའི་གདངས་ཡིན་ཞོག །འཕྲོ་ནས་རང་རིག་དྭངས་སང་ཕྱེས་
པར་ཞོག །ཇི་ལྟར་བྱ་རྣམས་གང་དུ་འཕུར་ན་ཡང་། །མཁའ་ལས་མ་འདས་དེ་བཞིན་རིག་པའི་ངང་། །ཆོས་རྣམས་རང་གསལ་གཡོ་བ་མེད་པར་ཞོག །སྣང་༼མཁས་གྲུབ་



།ཁྱུང་བོས༽སྲིད་རང་གྲོལ་སྒྱུ་མ་རྨི་ལམ་བཞིན། །བདེ་བ་ཆེན་པོ་རྒྱུན་ཆད་མེད་པའི་ཉམས། །ཡིད་ལ་བྱར་མེད་སྟོང་གསལ་ནམ་མཁའི་ངང་། །
་ བདེ་ཆེན་ཕྱག་རྒྱ་ཆེན་པོའི་བཀྲ་ཤིས་ཤོག །ཅེས་པ་འདི་ནི་ཇོམོ་ཀུན་དགའ་ཆོས་སྐྱིད་ལ་གདམས་པའོ། ཨེ་མ་༼དྭགས་པོ་ལྷ་རྗེས།༽རང་རིག་ཡེ་ཤེས་སྐོང་འདོད་ན། །རས་བལ་བཞིན་དུ་ཤེས་
;5 པ་གློད་ལ་ཞོག །མ་བཅོས་བཞག་པས་སེམས་ནི་སངས་རྒྱས་ཉིད། །བཅོས་མའི་སེམས་ནི་རྒྱལ་བའི་དགོངས་པ་མིན། །མ་བཅོས་༼གླིང་ཆེན་རས་པས།༽སོ་མར་བཞག་ན་
བ རྟོགས་པ་འཆར། །ཆུ་བོའི་རྒྱུན་བཞིན་བསྒོམས་ན་ཡོངས་ཀྱང་འཆར། །དམིགས་གཏད་མཚན་མ་ཐམས་ཅད་ཡོངས་སྤོངས་ལ། །རྟག་ཏུ་མཉམ་པར་ཞོག་དང་རྣལ་འབྱོར་
པ༑ །བསམ་དང་བསམ་༼ས་ར་ཧས།༽བྱ་ཐམས་ཅད་དོར་ནས་སུ། །ཇི་ལྟར་བུ་ཆུང་ལྷུག་པར་གནས་པ་བཞིན། །བླ་མའི་ལུང་ལ་བསྒྲིམས་ཏེ་གུས་འབད་ན། །ལྷན་ཅིག་སྐྱེས་
པ་འབྱུང་བར་ཐེ་ཚོམ་མེད། །འདི་ལྟར་༼ཨོ་རྒྱན་ཆེན་པོས། ཡིད་ཀྱི་ཡུལ་དུ་འགྱུ་བ་ཡི། །ཉོན་མོངས་དུག་ལྔའི་རྟོག་པ་ཅི་ཤར་ཡང་། །སྔོན་བསུ་རྗེས་གཅོད་བློ་ཡིས་བཅོས་མི་



མགུར་འབུམ་སྨད་ཆ་
བྱ༔ །འགྱུ་བ་རང་སར་བཞག་པས་ཆོས་སྐུར་གྲོལ། །མ་བསམ་༼ཀློང་ཆེན་རབ་འབྱམས་པས།༽མ་དཔྱད་གདལ་བ་ཆེན་པོའི་གཞི། །དབྱིངས་ལས་མ་གཡོས་ཆོས་སྐུ་རང་མལ་
ལམ༑ །རང་རིག་དྲི་མེད་མངོན་གྱུར་འབྲས་བུའི་ངང་། །རང་བྱུང་རིག་པ་འགྱུར་མེད་ཟང་ཐལ་ལེ། །ཞེས་པ་འདི་ཇོ་མོ་ཡེ་ཤེས་སྒྲོལ་མ་ལ་གདམས་པའོ། །སྣང་སྟོང་སྒྱུ་མའི་གར་
མཁན༑ །དྲིན་ཅན་བླ་མའི་ཞབས་ལ། །རྨི་ལམ་ལྟར་སྣང་སློབ་མས། །སྣང་སྟོང་ལུས་ཀྱིས་ཕྱག་འཚལ། །མཁྲིས་ནད་ཅན་གྱི་མིག་ལ། །དུང་དཀར་སེར་པོར་འཆར་
ཡང་། །སྨན་པའི་སྨན་གྱིས་སྦྱངས་ཚེ། །དུང་དཀར་རང་མདོག་མཐོང་ཡོང༌། །མ་རིག་དབང་གིས་ཆོས་ཀུན། །ཚུགས་ཐུབ་བདེན་པར་འཆར་ཡང་། །བླ་མའི་གདམས་
པས་དཔྱད་ཚེ། །སྟོང་གསལ་རྗེན་པར་འཆར་རོ། །ཚ་གྲང་རྒྱུ་རྐྱེན་རྟེན་འབྲེལ། །ཚོགས་ལས་འཇའ་ཚོན་རི་མོ། །མདུན་གྱི་བར་སྣང་ཁམས་སུ། །འཆར་ལ་ལྟད་མོ་ལྟོས་
དང༌། །རྒྱུ་རྐྱེན་ཆ་ཤས་རྟེན་འབྲེལ། །ཚོགས་ལས་འཁོར་འདས་ཆོས་ཀུན། །འོ་སྐོལ་རྣམས་ཀྱི་སྣང་ངོར། །འཆར་ལ་ལྟད་མོ་ལྟོས་དང་། །ཆོས་རྣམས་རང་བཞིན་སྟོང་



ཨ
༄༅། པར། །ཤེས་པས་རྟག་མཐའ་སེལ་ཞིང་། །སྟོང་བཞིན་སྣང་བས་ཆད་མཐའ། །སེལ་བ་ངོ་མཚར་ཆེ་ཡང་། །སྟོང་ཉིད་གཤིས་ལ་བལྟས་
ཚེ༔ འགག་མེད་ཅིར་ཡང་སྣང་བས། །སྟོང་ཉིད་རང་གིས་ཆད་མཐའ། །སེལ་ལ་ལྟད་མོ་ལྟོས་དང་། །སྣང་ཙམ་སྒྱུ་མའི་རོལ་པར། །ཤེས་པས་ཨ་འཐས་ཞིག་པས། །
: སྣང་བ་རང་གིས་རྟག་མཐའ། །སེལ་ལ་ལྟད་མོ་ལྟོས་དང་། །སྣང་བ་སྟོང་པའི་རྒྱུ་དང་། །སྟོང་པ་དེ་འབྲས་ཡིན་པསཾ། །སྣང་བའི་ཐོག་ནས་སྟོང་པ། །རྙེད་ལ་ལྟད་མོ་
ལྟོས་དང་། །སྟོང་པ་སྣང་བའི་རྒྱུ་དང་། །སྣང་བ་དེའི་འབྲས་ཡིན་པས། །སྟོང་པའི་ངང་ལས་སྣང་བ། །འཆར་ལ་ལྟད་མོ་ལྟོས་དང་། །སྣང་དང་སྟོང་པ་གཉིས་ཀ །ཕན་
ཚུན་རྒྱུ་འབྲས་འགྲོ་ཞིང༌། །འགལ་མེད་གྲོགས་སུ་འཆར་བས། །ངོ་མཚར་འདི་ལ་གཟིགས་དང་། །མདོར་ན་ཆོས་རྣམས་མ་ལུས། །མིང་གིས་ཕར་བཏགས་མ་
གཏོགས། །དོན་ལ་གྲུབ་པ་མེད་པས། །སྐྱེ་འཆི་ཡ་ང་མི་དགོས། །ཞེས་པ་འདིའི་སློབ་བུ་བསྟན་འཛིན་རབ་རྒྱས་ལ་བྱ་བཏང་ཚོགས་དྲུག་རང་གྲོལ་གྱིས་སྨྲས་པའོ། །བླ་མར་མོས་གུས་ཀྱི་བདག་པོ། །
147



མགུར་འབུམ་སྨད་ཆ་
སྐྱོན་རྟོག་ལོག་ལྟ་ལ་ལྟོས་དང་། །མཆེད་ལྕམ་དམ་ཚིག་གི་བདག་པོ། །ངན་ཤགས་ལྐོག་ལབ་ལ་ལྟོས་དང་། །སེམས་རྒྱུད་འདུལ་མཁན་གྱི་བདག་པོ། །ཞེ་རྒྱུད་གྱོང་ཚུལ་
ལ་ལྟོས་དང་། །རི་ལ་སྡོད་མཁན་གྱི་བདག་པོ། །གྲོང་དུ་རྒྱུག་ཚུལ་ལ་ལྟོས་དང་། །དག་སྣང་ཕྱོགས་མེད་ཀྱི་བདག་པོ། །གྲུབ་མཐའི་ཕྱོགས་རིས་ལ་ལྟོས་དང༌། །ཚེ་འདི་
བློས་བཏང་གི་བདག་པོ། །བློ་རྒྱ་ཆེ་ཚུལ་ལ་ལྟོས་དང་། །ཆགས་མེད་ཞེན་མེད་ཀྱི་བདག་པོ། །ཟས་ནོར་ཆགས་ཞེན་ལ་ལྟོས་དང་། །དཀའ་ཐུབ་བཅུད་ལེན་གྱི་བདག་པོ། །
སྒོ་པའི་དྲི་ཆེན་ལ་ལྟོས་དང་། །རས་གོས་རྐྱང་གཅིག་གི་བདག་པོ། །མལ་སའི་ཐུལ་བ་ལ་ལྟོས་དང་། །ཐིག་ལེ་ཡར་འདྲེན་གྱི་བདག་པོ། །ཨ་ནེའི་གྲོད་ཁོག་ལ་ལྟོས་
དང་། །གྲུབ་ཐོབ་ཆང་འཐུང་གི་བདག་པོ། །བཟི་ནས་འགྱེལ་ཚུལ་ལྟོས་དང་། །ཞེས་པ་འདི་ཡང་སེམས་ལ་ཤར་བ་ལྟར་སློབ་བུ་ཀརྨ་ཚེ་བརྟན་ལ་གདམས་པའོ། །མི་རྟག་སྒོམ་མཁན་གྱི་བདག་
པོ༑ །རྟག་འཛིན་ཆེ་ཚུལ་ལ་ལྟོས་དང་། །ཞེན་ལོག་ངེས་འབྱུང་གི་བདག་པོ། །ནོར་གྱི་གསོག་འཇོག་ལ་ལྟོས་དང་། །བྱམས་དང་སྙིང་རྗེ་ཡི་བདག་པོ། །ཆགས་སྡང་ཆེ་ཁྱུ



༄༅། །ཚུལ་ལ་ལྟོས་དང་། །གཞན་ཕན་བྱང་སེམས་ཀྱི་བདག་པོ། །ཕན་འདོགས་མེད་ཚུལ་ལ་ལྟོས་དང་། །ཟས་ནོར་སྦྱིན་གཏོང་གི་བདག་པོ། །རྒྱུད་
ཀྱི་སེར་སྣ་ལ་ལྟོས་དང་། །ཚུལ་ཁྲིམས་རྣམ་དག་གི་བདག་པོ། །ནང་གི་གཡོ་སྒྱུ་ལ་ལྟོས་དང་། །ཁྲོ་མེད་བཟོད་པ་ཡི་བདག་པོ། །ཚིག་ངན་སྨྲ་ཚུལ་ལ་ལྟོས་དང་། །ཡེངས་
མེད་བརྩོན་འགྲུས་ཀྱི་བདག་པོ། །ནངས་ནུབ་ཉལ་ཚུལ་ལ་ལྟོས་དང་། །རྟོག་མེད་ཏིང་འཛིན་གྱི་བདག་པོ། །ཆད་མེད་རྣམ་རྟོག་ལ་ལྟོས་དང་། །བདག་མེད་ཤེས་རབ་ཀྱི་
༡ བདག་པོ། །བདག་འཛིན་ཆེ་ཚུལ་ལ་ལྟོས་དང༌། །བསྐྱེད་རིམ་གསལ་སྣང་གི་བདག་པོ། །ཐ་མལ་སྣང་ཞེན་ལ་ལྟོས་དང་། །རྫོགས་རིམ་འོད་གསལ་གྱི་བདག་པོ། །གཏི་
མུག་ཆེ་ཚུལ་ལ་ལྟོས་དང་། །འགྲོ་བ་གཞན་དོན་གྱི་བདག་པོ། །རང་དོན་སྒྲུབ་ཚུལ་ལ་ལྟོས་དང་། །ཞེས་པ་འདི་ཡང་སེམས་ལ་ཤར་བ་ལྟར་སློབ་བུ་སྐལ་བཟང་ཕུན་ཚོགས་ལ་སྨྲས་པའོ། །དྲན་
ཤེས་སོ་བ་མ་བཞག་ན། །ཆགས་སྡང་བདུད་ཀྱི་རྐུན་པོ་ཡོང་། །བསམ་བློ་ཚོ་འདིར་ཤོར་བ་ལ། །ཡ་མཚན་གྲུབ་རྟགས་འོང་བ་མེད། །མོས་གུས་མེད་པའི་སློབ་མ་ལ། །བླ་ ཉྩ



མའི་བྱིན་རླབས་འཇུག་མི་འགྱུར། །སྙིང་རུས་སྡུག་བསྲན་ཆུང་བ་ཡིས། །ཆོས་འགོ་མཐའ་རུ་ཐོན་མི་སྲིད། །སྡོད་མ་ཚུགས་པའི་ཆོས་པ་ལ། །བྱ་བཏང་སྒོམ་ཆེན་ཡོང་བ་
མེད༑ །ལྟོ་གདུང་ནན་ཏན་ཆེ་བ་ལ། །རི་ཁྲོད་པ་ཞིག་ག་ནས་འོང་། །སེར་སྣ་ཅན་གྱི་གང་ཟག་ལ། །གཏམ་སྙན་གྲགས་པ་འོང་བ་དཀའ། །སྙིང་རྗེ་མེད་པའི་ཆོས་པ་ལ། །
པ འགྲོ་དོན་སྐུ་བསོད་རྒྱས་པ་མེད། །ཞེན་པ་ནང་ནས་མ་ལོག་ན། །ཚེ་འདིའི་འཁྲི་བ་ཆོད་མི་འགྱུར། །རི་ཁྲོད་དབེན་པ་མ་བསྙེགས་ན། །གོང་མའི་རྣམ་ཐར་ཟིན་མི་འགྱུར། །
སྙིང་རུས་ཞེ་བཅད་མ་བྱས་ན། །སྒྲུབ་པ་མཐའ་རུ་འཁྱོལ་བ་མེད། །ངོ་སྲུང་ཐག་པ་མ་བཅད་ན། །གཡེང་བས་ཁྱེར་ནས་ཆོས་མི་འོང་། །གྲོས་ཕུགས་ལྷ་ལ་མ་གཏད་ན། །
བདུད་ཀྱི་བར་ཆད་འབྱུང་ཉེན་ཡོད། །འགྲོ་དོན་བྱ་བར་སྔས་སོང་ན། །བྱིན་རླབས་ཚན་ཁ་རྡོལ་མི་འགྱུར། །སྙིང་རྗེའི་རྒྱ་མཚོ་མ་འཁྱིལ་ན། །གདུལ་བྱའི་ཉ་མོ་འཁྱུ་བ་
མེད༑ །ཅི་བྱས་ཆོས་བརྒྱད་དབང་སོང་ན། །མི་དགེའི་དུག་སྦྱོར་མེ་ཏོག་རྒྱས། །ཚེ་འདི་རྨང་ནས་མ་བཤིག་ན། །ཆོས་བརྒྱད་མཁར་ལ་འགྱེལ་དུས་མེད། །དགོས་མེད་ཙྭ
མགུར་འབུམ་སྨད་ཆ་



།ཆུང་མར་མ་ཐོབ་ན། །འདི་ལ་འདི་དགོས་ཟད་པ་མེད། །ནོར་རྫས་རླུང་ལ་མ་བསྐུརན། །གཟུང་འཛིན་སྒྲོག་ལས་ཐར་དུས་མེད། །ཉེ་རིང་
ཆགས་སྡང་མ་སྤངས་ན། །ཆོས་པའི་མིང་ཡང་ཐོགས་དོན་མེད། །ཉམས་ལེན་སོ་ནམ་མ་བྱས་ན། །སྐུ་གསུམ་སྟོན་ཐོག་འབྱུང་མི་འགྱུར། །ཞེས་པ་འདིའི་སྐལ་ལྡན་སྙིང་གི་སློབ་བུ་བློ་
བཟང་ཆོས་གྲགས་ལ་གདམས་པའོ། །དེང་སང་བསྐལ་བ་སྙིགས་དུས་འདིར། །ཆོས་དང་མཐུན་པའི་གང་ཟག་དཀོན། །ཚེ་འདིའི་དབང་སོང་ཆོས་པ་དེ། །བཀུརན་གཞན་ལ་ཁྱད་
% དུ་གསོད། །མ་བཀུར་ཙན་སྡུག་ཡུས་ཀྱིས། །གཞན་ལ་སྐུར་བ་ཐེབས་ཚད་འདེབས། །རྟོགས་ལྡན་གཟའ་གཏད་མེད་ཅེས་ཟེར། །ཆགས་སྡང་ཡུལ་ལ་གཟའ་གཏད་ཆེ། །
ཆོས་རྣམས་སྒྱུ་མ་རྨི་ལམ་ཟེར། །རྨི་ལམ་ལ་ཡང་བཟང་ངན་འབྱེད། །ཅིར་སྣང་སེམས་ཀྱི་ཆོ་འཕྲུལ་ཟེར། །རྙེད་བཀུར་བདུད་ཀྱི་ཕྱེ་ལ་དགའ། །མཉམ་བཞག་རྗེས་ཐོབ་
གཉིས་མེད་ཟེར། །འཇིག་རྟེན་ཆོས་བརྒྱད་ལྷག་པར་འཕེལ། །འགྲོ་དོན་དུས་ལ་བབས་ཞེས་ཟེར། །རང་གི་དོན་ལ་སྔར་བས་རེམ། །ཟས་ནོར་སྦྱིན་པར་གཏོང་ཞེས་ཟེར། །



གཉེན་སོགས་ལན་རེ་ལོན་ལ་སྟེར། །དགེ་སྡིག་འདོར་ལེན་མི་དགོས་ཟེར། །ཟས་ལ་བཟང་ངན་འདོར་ལེན་དགོས། །ནམ་ཞིག་ཤི་ན་འཚང་རྒྱ་ཟེར། །འཆི་ཁར་ཚེ་འདིར་ཤི་
སྤར་འཐམ། །ཅིར་སྣང་སངས་རྒྱས་ཞིང་ཡིན་ཟེར། །འཆི་དུས་འཁྲུལ་ནས་ལྡབ་ལྡིབ་ལབ། །དེ་འདྲའི་ཆོས་པ་ཕལ་ཆེར་དེ། །བདུད་ཀྱི་ཞགས་པས་ཐེབས་པ་ཡིན། །སྙིང་
# ནས་ཆོས་ཤིག་བྱེད་སྙམན། །དེ་འདྲ་ནམ་ཡང་མ་བྱེད་ཅིག །བསྟེན་ན་མཚན་ལྡན་བླ་མ་སྟེན། །འགྲོགས་ན་ཆོས་མཐུན་གྲོགས་དང་འགྲོགས། །བསྲུང་ན་དམ་ཚིག་སྡོམ་པ་
སྲུངས༑ །སྤོང་ན་མི་དགེའི་སྡིག་པ་སྤོངས། །བྱེད་ན་དམ་པའི་ལྷ་ཆོས་གྱིས། །གཏོང་ན་ཚེ་འདི་བློ་ཡིས་ཐོངས། །འདུག་ན་རི་ཁྲོད་དབེན་པར་སྡོད། །བསྒོམ་ན་བླ་མའི་
གདམས་ངག་སྒོམས། །འདུལན་བདག་འཛིན་ཉོན་མོངས་ཐུལ། །སྐྱོང་ན་སྙིང་རྗེས་འགྲོ་ཀུན་སྐྱོངས། །སྒྲོལ་ན་འཁོར་བའི་ཕ་རོལ་སྒྲོལ། །བསྙེག་ན་རྒྱལ་བའི་གོ་འཕང་
སྙོགས༑ །ཞེས་པ་འདི་ནི་སློབ་བུ་དགེ་སློང་རྒན་པ་བློ་བཟང་ཚེ་རིང་ལ་གདམས་པའོ། །བླ་མའི་བྱིན་རླབས་ཀྱིས་སེམས་ལ། །སྟོང་ཉིད་ནམ་མཁའ་རང་ལངས་བྱུང༌། །རྒྱ་བསྐྱེད་དཔངས་
|



༄༅། །བསྟོད་ཡང་མ་དགོས། །གུ་ཡངས་ཁྱབ་གདལ་ལ་ལངས་སོང་། །ཤེས་རབ་ཡངས་པོ་ཡི་མིག་འབུར། །སྔར་བས་ཆེས་ཆེར་དུ་གསལ་
བྱུང་། །གཞུང་ལུགས་རབ་འབྱམས་ཀྱི་ཐང་ལ། །བལྟས་པས་སྣ་ཚོགས་ཤིག་མཐོང་སོང་། །ཉོན་མོངས་རྣམ་རྟོག་སྤྲིན་དག་ནས། །གསལ་སྟོང་རྗེན་པ་ལ་ཐུག་བྱུང་། །
སྟོང་གསལ་མཁའ་དབྱིངས་ནས་ཤུགས་ཀྱིས། །སྙིང་རྗེའི་ཉི་མ་ཡང་ཤར་སོང་། །ཕན་སེམས་འོད་ཟེར་གྱིས་འགྲོ་བའི། །ས་གཞི་ཐམས་ཅད་ལ་ཁྱབ་བྱུང༌། །ལེགས་
# བཤད་ཚ་ཟེར་གྱིས་སློབ་བུའི། །བློ་གྲོས་པདྨོ་ཁ་ཕྱེ་བས། །ཉམས་རྟོགས་ཡོན་ཏན་གྱི་བཅུད་བཟང་། །ཟིལ་མངར་ཞིམ་པོ་ཡང་འཁྱིལ་བྱུང་། །སྐལ་བཟང་བུང་བ་ཡང་
འདུས་ནས། །སྙན་གྲགས་དར་དིར་རང་བསྒྲགས་སོང༌། །སྟོང་ཉིད་སྙིང་རྗེ་ཡི་རྟ་བཟང་། །ཅང་ཤེས་ཤུགས་ཅན་གྱི་གོང་ནས། །ལྷག་བསམ་གོམ་འགྲོས་རང་བྱེད་
བཞིན༑ །ཕྱོགས་མེད་འགྲོ་དོན་ལ་ཆས་འགྲོ། །རྣལ་འབྱོར་མགྲིན་པ་ཡི་ལམ་ནས། །སྐྱིད་པའི་རྒྱང་གླུ་དེ་ཐལ་སོང་། །ཉམས་ལེན་དེ་འདྲ་ཞིག་གྱིས་དང་། །ཉམས་རྟོགས་



མགུར་འབུམ་སྨདུ་ཚེ་
ཉི་མ་ཞིག་ཤར་ཡོང་། །ཞེས་པ་འདི་ནི་རང་གི་ཉམས་ལ་ཤར་བ་ལྟར་དད་གཏོང་བློ་གྲོས་ཆེ་བའི་ལྷ་རྗེ་ཀུན་དགའ་ལ་གདམས་པའོ། །མཉམ་མེད་ཐུབ་དབང་རྩ་བའི་བླ་མ་སོགས། །དངོས་བརྒྱུད་བླ་མ་
རྣམས་ལ་གསོལ་བ་འདེབས། །བྱང་ཆུབ་ལམ་རིམ་རྟོགས་པ་ཁྱད་པར་ཅན། །བདག་གཞན་རྒྱུད་ལ་སྐྱེ་བར་བྱིན་གྱིས་རློབས། །བླ་མ་སྐྱེས་ཆེན་དམ་པ་གོང་མ་ཡིས། །འདི་
ཕྱིའི་ལེགས་ཚོགས་ཐམས་ཅད་འབྱུང་བའི་གཞི། །མཚན་ཉིད་ཚང་བའི་བླ་མ་དགེ་བའི་བཤེས། །བསམ་དང་སྦྱོར་བའི་སྒོ་ནས་ཚུལ་བཞིན་བསྟེན། །དལ་བ་བརྒྱད་དང་
འབྱོར་བ་བཅུ་ཚང་བའི། །དལ་འབྱོར་དོན་ཆེ་རྙེད་པར་དཀའ་བ་བསམ། །ཆོས་ཀྱི་སྙིང་པོ་ལེན་འདོད་བསྐྱེད་པར་མཛད། །རྗེས་འཇུག་རང་ཡང་དེ་བཞིན་བསྐྱང་འཚལ་ལོ། །
དེ་ནས་སྐྱེས་ཆེན་དམ་པ་གོང་མ་ཡིས། །འཆི་བ་ངན་སོང་གསུམ་གྱི་སྡུག་བསྔལ་བསམས། །དེ་ལས་སྐྱོབ་པའི་སྐྱབས་འགྲོ་ཡང་ཡང་བྱས། །དེའི་རྒྱུ་མི་དགེ་བཅུ་བོ་དུག་
བཞིན་སྤངས། །རྣམ་སྨིན་བརྒྱད་ལྡན་རྟེན་བཟང་རྒྱུ་རྣམས་བསྒྲུབས། །ལས་སྒྲིབ་སྦྱོང་ཕྱིར་སྟོབས་བཞིའི་བཤགས་པ་བྱས། །སྐྱེས་བུ་ཆུང་ངུའི་ཉམས་ལེན་དེ་ལྟར་མཛད། །སྤྲོ



༄༅། །རྗེས་འཇུག་རང་ཡང་དེ་ལྟར་བསྐྱང་འཚལ་ལོ། །དེ་ནས་སྐྱེས་ཆེན་དམ་པ་གོང་མ་ཡིས། །ཁམས་གསུམ་འཁོར་བ་སྤྱི་ཡི་སྡུག་བསྔལ་
བསམས། །མཐོ་རིསན་ཡང་བདེ་བ་མེད་པར་ཤེས། །སྡུག་བསྔལ་དེ་ཀུན་ལས་ཉོན་གཉིས་ལས་བྱུང་། །དེ་ཡི་རྩ་བ་མ་རིག་ཡིན་པར་གོ །དེ་ཡི་གཉེན་པོ་བསླབ་པ་གསུམ་
ལ་བསླབས། །སྐྱེས་བུ་འབྲིང་གི་ཉམས་ལེན་དེ་ལྟར་མཛད། །རྗེས་འཇུག་རང་ཡང་དེ་བཞིན་བསྐྱང་འཚལ་ལོ། །དེ་ནས་སྐྱེས་ཆེན་དམ་པ་གོང་མ་ཡིས། །རྒྱུ་འབྲས་མན་
ངག་བདུན་དང་བདག་གཞན་གཉིས། །བརྗེ་བའི་ཚུལ་བསམས་སྨོན་འཇུག་སེམས་བསྐྱེད་ནས། །སྦྱིན་པ་ཚུལ་ཁྲིམས་བཟོད་པ་བརྩོན་འགྲུས་དང་། །བསམ་གཏན་ཤེས་རབ་
བསྡུ་བ་རྣམ་བཞིར་བསླབས། །ཁྱད་པར་ཞི་ལྷག་གཉིས་ལ་ནན་ཏན་བྱས། །སྐྱེས་བུ་ཆེན་པོའི་ཉམས་ལེན་དེ་ལྟར་མཛད། །རྗེས་འཇུག་རང་ཡང་དེ་བཞིན་བསྐྱང་འཚལ་ལོ། །
འདིས་མཚོན་དུས་གསུམ་བསགས་པའི་དགེ་ཚོགས་རྣམས། །བྱང་ཆུབ་ལམ་རིམ་བསྒོམ་པའི་རྒྱུ་རུ་བསྔོ། །དེང་ནས་བཟུང་སྟེ་ཚེ་རབས་ཐམས་ཅད་དུ། །ལམ་བཟང་འདི་



དང་འབྲལ་བར་མ་གྱུར་ཅིག །སྐྱེ་བ་ཀུན་ཏུ་ཡང་དག་བླ་མ་དང་། །འབྲལ་མེད་ཆོས་ཀྱི་དཔལ་ལ་ལོངས་སྤྱོད་ཅིང་། །ས་དང་ལམ་གྱི་ཡོན་ཏན་རབ་རྫོགས་ནས། །རྡོ་རྗེ་
འཆང་གི་གོ་འཕང་མྱུར་ཐོབ་ཤོག །ཅེས་པ་འདི་ནི་སློབ་བུ་བློ་བཟང་དོན་གྲུབ་དང་བསྟན་འཛིན་རྒྱ་མཚོ་གཉིས་ཀྱིས་མྱུར་ལམ་བླ་མའི་རྣལ་འབྱོར་ལ་བརྟེན་ནས་ལམ་རིམ་སྒོམ་ཚུལ་ཉུང་ལ་འདུས་པ་ཞིག་དགོས་ཞེས་བསྐུལ་ངོར་བྲིས་
པའོ༑ །གངས་རི་ལྷ་ཡི་ཕོ་བྲང་། །བདེ་མཆོག་འཁོར་ལོའི་ལྷ་ཚོགས། །དད་ཅན་སྐོར་མི་ཡོངས་ལ། །བྱིན་རླབས་དངོས་གྲུབ་སྩོལ་དང་། །མདོ་ཁམས་སྨད་ནས་འོངས་
པའི༑ །རྣལ་འབྱོར་ཚོགས་དྲུག་རང་གྲོལ། །ཕྱག་མཆོད་སྐོར་བ་བྱས་ནས། །དབེན་གནས་གཞན་དུ་ཆས་འགྲོ། །འཛམ་གླིང་གངས་དཀར་ཏེ་སེ། །ལྷ་ཡི་ཕོ་བྲང་ཡིན་
” སྣང་། །དད་ཅན་སྐོར་མི་ཡོད་ན། །ལས་ངན་སྡིག་སྒྲིབ་དག་ཡོང་། །སྟོད་ཕྱོགས་མངའ་རིས་སྐོར་གྱི། །དད་ཅན་ཡོན་བདག་ཕོ་མོ། །དམ་པའི་ཆོས་ལ་སྤྱོད་བཞིན། །
ཐམས་ཅད་བདེ་བར་བཞུགས་དང་། །རྣལ་འབྱོར་ཚོགས་དྲུག་རང་གྲོལ། །དད་པ་དམ་ཚིག་ཅན་ལ། །ཆོས་འབྲེལ་སྨོན་ལམ་འདེབས་བཞིན། །ཡུལ་ཕྱོགས་གཞན་དུ་ཆེས་



།འགྲོ། །མ་བུ་སོ་སོར་བྲལ་བཞིན། །སེམས་འཕྲེང་འབྲལ་མི་ཕོད་རུང་། །ཀུན་ལ་ཕྱི་མིག་ལྟ་བཞིན། །སེམས་ལ་བཞག་ནས་བཞུད་འགྲོ། །
ཞེས་པ་འདི་ནི་འགྲོ་ཁར་སྟོད་ཕྱོགས་མངའ་རིས་སྐོར་གྱི་ཡོན་བདག་ཕོ་མོ་ཡོངས་ལ་སྨྲས་པའོ༑ །ཁུ་བྱག་ལྕང་གླིང་འགྱུ་བ་ཉམས་དགའ་ཡང་། །ཐག་རྙི་ཁྲ་མོས་གར་ཟིན་མི་ཤེས་པས། །ཐང་དཀར་
| རྒོད་པོའི་ཕྱི་རྗེས་བསྙེག་པའི་ཕྱིར། །གཤོག་སྒྲོ་བརྐྱངས་ནས་བར་སྣང་བདེ་མོ་བསྐོར། །ཉ་མོ་ཆུ་མཐའ་འགྲིམ་པ་ཉམས་དགའ་ཡང་། །ལྕགས་ཀྱུ་སྔོན་མོས་ནམ་འདེབས་
ཆ་མེད་པས། །ཉ་ཆེན་ཡོར་མོའི་ཕྱི་རྗེས་བསྙེག་པའི་ཕྱིར། །དཔའ་རྩལ་བསྐྱེད་ནས་གཙང་ཆབ་གཞུང་རིང་འགྲིམས། །རྣལ་འབྱོར་ཚོགས་དཔོན་བྱེད་པ་ཉམས་དགའ་
ཡང་། །འཆི་བདག་བདུད་པོ་ནམ་སླེབ་མི་ཤེས་པས། །བཀའ་བརྒྱུད་གོང་མའི་ཕྱི་རྗེས་བསྙེག་པའི་ཕྱིར། །ཚེ་བློས་བཏང་ནས་ཕྱོགས་མེད་རི་ཁྲོད་འགྲིམས། །ཡུལ་གཅིག་
མི་འཛིན་གནས་གཅིག་མི་སྡོད་པར། །དགེ་སྦྱོར་འཕེལ་བའི་འདྲིས་མེད་ཡུལ་དུ་འཁྱམས། །དམ་པའི་ཆོས་ཀྱི་གླུ་དབྱངས་ལེན་བཞིན་དུ། །གུ་ཡངས་དབེན་པའི་གནས་སུ་



མགུར་འབུམ་སྨད་ཚ་
ཉམས་དགའ་སྐྱོངས། །ཞེས་པ་འདི་ཡང་ཡིད་ལ་ཤར་བ་ལྟར་བྲིས་པའོ། །རྗེ་བླ་མ་རྒྱལ་བ་སྲས་བཅས་རྣམས། །གནས་མི་མངོན་དབྱིངས་ནས་ཐུགས་རྗེས་གཟིགས། །མི་འདིར་
ཚོགས་ཚེ་འདིའི་བར་ཆད་སོལ། །ཚེ་ཕྱི་མར་འགྲོ་ཡང་ལམ་སྣ་དྲོངས། །ཁྱེད་དད་ཅན་ཡོན་བདག་ཕོ་མོ་དང་། །ངེད་ལོ་གསུམ་བར་དུ་ཕྱོགས་གཅིག་བསྡད། །ད་མི་སྡོད་
སོ་སོར་འབྲལ་བ་བཞིན། །ཚེ་ཕྱི་མར་འགྲོ་ཡང་འདི་དང་འདྲ། །ཚེ་འདི་རུ་སྡོད་མཁན་སུ་ཡང་མེད། །ཚེ་ཕྱི་མར་ཆོས་མིན་ཕན་པ་མེད། །ཁྱེད་དད་ཅན་ཡོན་བདག་ཕོ་མོ་
རྣམས༑ །ཚེ་འདི་ལ་མ་ཆགས་ལྷ་ཆོས་མཛོད། །ངེད་ལྷ་ཆོས་བྱེད་པའི་དཔོན་སློབ་ལ། །ཁྱེད་ཡོན་བདག་ཕོ་མོ་བཀའ་དྲིན་ཆེ། །ད་དྲིན་ཅན་ཐམས་ཅད་བདེ་བར་བཞུགས། །
ང་རྣལ་འབྱོར་མི་སྡོད་ཆས་ནས་འགྲོ། །མི་ང་ཡང་ཡུལ་ཕྱོགས་གར་སོང་ཀྱང་། །ཁྱེད་ཐམས་ཅད་མི་ང་རྗེད་སེམས་ལ་བཞག །ངེད་ཀུན་གྱི་དོན་དུ་ཚེ་མཇུག་འདིར། །མཆོག་
སངས་རྒྱས་ཐོབ་ཕྱིར་སྒྲུབ་ལ་འབད། །ཀུན་སོ་སོར་འབྲལ་གླགས་མི་ཕོད་རུང་། །སྤྱིར་འདུས་པའི་མཐའ་མ་བྲལ་བ་དེ། །ལར་འཁོར་བའི་ཆོས་ཉིད་ཡིན་པས་ན། །སེམས་



* ང༄༅།
།འཕྲེང་ཡང་བྱ་ཐབས་གཞན་མ་མཆིས། །གནས་གངས་རི་ས་ཐག་རིང་བ་དང་། །ང་རྣལ་འབྱོར་ན་སོ་རྒས་པའི་མཐུས། །དུས་ད་ནས་ཚེ་
།འཕྲང་ཡང་
འདིར་མི་མཇལ་ཡང་། །ཚེ་ཕྱི་མར་མཇལ་བའི་སྨོན་ལམ་འཚལ། །མི་ང་ཡང་མྱུར་དུ་སངས་རྒྱས་ནས། ཡར་ཞིང་ཁམས་དག་པའི་ཕོ་བྲང་དུ། །ཁྱེད་འབྲེལ་ཐོགས་
cg ཐམས་ཅད་འདྲེན་པར་སྨོན། །ཡིད་སྨོན་པ་བཞིན་དུ་འགྲུབ་གྱུར་ཅིག །ཅེས་པ་འདི་ནི་ཡུལ་སྤུ་ཧྲེངས་པ་དང་གང་ཟག་པ་ཧོར་སྡེ་རྣམས་ཀྱི་ཡོན་བདག་རྣམས་ལ་འགྲོ་ཁར་སྨྲས་པའོ། འཁོར་བ་པ་ལ་བདེ་བ་
མེད༑ །ངན་སོང་སྡུག་བསྔལ་བཟོད་པར་དཀའ། །ལྷ་མིའི་བདེ་སྐྱིད་མི་རྟག་འགྱུར། །འཁོར་བར་ཕྱི་ཕྱག་འཚལ་རེ་རན། །རྣལ་འབྱོར་དཔོན་སློབ་འཁོར་བཅས་ཀུན། །ད་
ནི་ཚེ་འདིར་མི་མཇལ་ཡང་། །ཕྱི་མར་དག་པའི་ཞིང་ཁམས་ནས། །མཇལ་བའི་སྨོན་ལམ་བདག་གིས་འདེབས། །འདི་ནས་ཤར་གྱི་ཕྱོགས་རོལ་ན། །མངོན་པར་དགའ་
བའི་ཞིང་ཁམས་ཡོད། །སྐྱེ་བ་འདི་ཡི་འོག་རོལ་ཏུ། །ཞིང་ཁམས་དེ་རུ་མཇལ་བར་སྨོན། །གལ་ཏེ་དེ་རུ་མ་མཇལ་ན། །འདིནས་ལྷོ་ཡི་ཕྱོགས་རོལ་ན། །དཔལ་དང་ལྡན་
་



མགུར་འབུམ་སླད་ཆ་
པའི་ཞིང་ཁམས་ཡོད། །ཞིང་ཁམས་དེ་རུ་མཇལ་བར་སྨོན། །གལ་ཏེ་དེ་རུ་མ་མཇལན། །འདི་ནས་ནུབ་ཀྱི་ཕྱོགས་རོལ་ན། །བདེ་བ་ཅན་གྱི་ཞིང་ཁམས་ཡོད། །ཞིང་
ཁམས་དེ་རུ་མཇལ་བར་སྨོན། །གལ་ཏེ་དེ་རུ་མ་མཇལ་ན། །འདི་ནས་བྱང་གི་ཕྱོགས་རོལན། །ལས་རབ་རྫོགས་པའི་ཞིང་ཁམས་ཡོད། །ཞིང་ཁམས་དེ་རུ་མཇལ་བར་
སྨོན༑ །གལ་ཏེ་དེ་རུ་མ་མཇལན། །འདི་ནས་སྟེང་གི་ཕྱོགས་རོལ་ན། །སྟུག་པོ་བཀོད་པའི་ཞིང་ཁམས་ཡོད། །ཞིང་དེར་ཅིས་ཀྱང་མཇལ་བར་ཤོག །ཡོན་བདག་ཕོ་མོ་
འཁོར་བཅས་ཀུན། །ཚེ་འདིར་ཚེ་རིང་ནད་མེད་ཅིང་། །ཅི་བསམ་ཆོས་བཞིན་འགྲུབ་པ་དང་། །དགེ་ལེགས་བཀྲ་ཤིས་འཕེལ་བར་ཤོག །ཅེས་པ་འདི་ནི་འགྲོ་ཁར་དད་ཅན་ཡོན་བདག་ཕོ་
མོ་ཡོངས་ལ་ཕྱི་མར་མཇལ་བའི་སྨོན་ལམ་དུ་བཏབ་པའོ། །སྦས་པའི་སངས་རྒྱས་མི་གཟུགས་ཅན། །མཚན་ལྡན་བླ་མ་རིན་པོ་ཆེ། །སྤྱི་གཙུག་འཁོར་ལོའི་རྒྱན་དུ་བཞུགས། །བུ་སློབ་
ཡོངས་ལ་ཐུགས་རྗེས་གཟིགས། །གངས་རི་ས་ཐག་རིང་བ་དང་། །རྣལ་འབྱོར་ན་སོ་རྒས་པ་དང་། །ནམ་འཆི་ངེས་པ་མེད་པས་ན། །ད་ནས་ཚེ་འདིར་མཇལ་བར་དཀའ། །
160



༄༅། །འོན་ཀྱང་དད་ཅན་བུ་སློབ་རྣམས། །ང་ཡིས་མི་བརྗེད་སེམས་ལ་འཇོག །དངོས་སམ་ཉམས་དང་རྨི་ལམ་ལ། །ཡང་ཡང་མཇལ་བའི་གསོལ་
བ་ཐོབས། །རྣལ་འབྱོར་དཔོན་སློབ་འཁོར་བཅས་ཀུན། །འདུས་ནས་སོ་སོར་འབྲལ་བ་ལྟར། །ཆོས་རྣམས་མི་རྟག་འདི་དང་འདྲ། །དེ་ལ་སོམས་ལ་ལྷ་ཆོས་མཛོད། །རྣལ་
ཨ༔ འབྱོར་དཔོན་སློབ་འཁོར་བཅས་རྣམས། །སྐྱེ་བ་འདི་ཡི་འོག་རོལ་ཏུ། །ཞིང་ཁམས་དག་པའི་ཕོ་བྲང་ནས། །མཇལ་བའི་སྨོན་ལམ་བདག་གིས་འདེབས། །ཕྱོགས་བཅུའི་
རྒྱལ་བའི་བྱིན་རླབས་དང་། །བདག་གི་ལྷག་བསམ་དགེ་བའི་མཐུས། །སྐྱེ་བ་འདི་ཡི་འོག་རོལ་ཏུ། །མངོན་དགའི་ཞིང་དུ་མཇལ་བར་ཤོག །མཇལ་ནས་འབྲལ་མེད་
འགྲོག་པར་ཤོག །འགྲོགས་ནས་ཆོས་ལ་སྤྱོད་པར་ཤོག །སྤྱད་ནས་སངས་རྒྱས་ཐོབ་པར་ཤོག །ཐོབ་ནས་འགྲོ་བ་འདྲེན་པར་ཤོག །འདིས་མཚོན་བདག་གི་དགེ་བའི་
མཐུས༑ །ཡུལ་ཕྱོགས་འདི་དག་ཐམས་ཅད་ཀྱི། །མི་ནད་ཕྱུགས་ནད་ཞི་བ་དང་། །ལོ་ལེགས་འབྲུ་ནོར་འཕེལ་བར་ཤོག །ཅེས་པ་འདི་ནི་གངས་རིའི་ཕྱོགས་ཀྱི་དད་ཅན་བུ་སློབ་ཡོངས་ལ་འགྲོ་
རྒྱལ་བའི་བྱིན་རླབས་དང་། །བདག་གི་ལྷག་བསམ་ག །སླད་ནས་སངས་རྒྱས་ཐོབ་པར་ཤོག །ཐབཛྲམཱ་ལ་ཤོག །ཅེས་པ་འདི་ནི་གངས་རིའི་ཕྱོགས་



ཁརསྨྲས་པའོ། །བླ་མ་མཁས་གྲུབ་དུ་མའི་བཀའ་དྲིན་ལས། །སྤྲང་པོ་དམ་པའི་ཆོས་ཀྱིས་ཕྱུག་པ་བྱུང་། །སྐུ་དྲིན་བསམ་གྱིན་ཟང་ཟིང་ནོར་མེད་རུང༌། །འཛད་མེད་ལེགས་
བཤད་མཆོད་སྤྲིན་ཡང་ཡང་སྤྲོ། །དོན་རྣམས་ཆོས་དང་མཐུན་ཞིང་ཚིག་གི་རིགས། །འཇིག་རྟེན་པ་ཡི་གླུ་དང་མཐུན་པར་བྱས། །ཤུགས་འབྱུང་འགག་མེད་གླུ་དབྱངས་
བླངས་རྣམས་ཀྱིས། །མཐོང་ཐོས་འགྲོ་ལ་ཕན་པར་བྱིན་གྱིས་རློབས། །བདག་གི་བྱང་ཁོག་སྟོད་ཀྱི་ལྷ་ཁང་གི །ཟུར་གསུམ་སྙིང་གི་རྒྱལ་མཚན་རྩེ་མོ་ཡི། །སེམས་ཉིད་
གསལ་སྟོང་ཡིད་བཞིན་ནོར་བུ་ལས། །ལེགས་བཤད་ཟབ་མོའི་དགོས་འདོད་ཅི་ཡང་བྱུང་། །སྐལ་བཟང་སློབ་མ་རྣམས་ཀྱིས་རིམ་བཞིན་དུ། །སྐུལ་ཚིག་བསེར་བུས་ཡང་
ཨི་ ཡང་བསྐྱོད་པའི་མོད། །བདག་གི་རྣམ་དཔྱོད་ཙན་དན་ནགས་ཚལ་ལས། །ལེགས་བཤད་དྲི་བཟང་ངད་པ་ཡང་ཡང་འཐུལ། །རང་སེམས་ཤེལ་དཀར་བུམ་པ་བཟང་པོ་རུ། །
ལེགས་འཁྱིལ་ཟབ་རྒྱས་ཆོས་ཀྱི་བདུད་རྩི་དེ། །སྐལ་ལྡན་སློབ་མའི་གསེར་དངུལ་བུམ་བཟང་དུ། །ཅི་ཙམ་བླུགས་ཀྱང་འཛད་པའི་དུས་མ་བྱུང་། །བདག་གི་ཤེས་རབ་དཔག་



།བསམ་ལྗོན་ཤིང་ལས། །ཅུང་ཟད་རྐྱེན་རེར་བརྟེན་ནས་དབང་མེད་དུ། །མགུར་དབྱངས་མེ་ཏོག་མང་པོ་ཐོར་སོང་བ། །སླར་ཡང་གླེགས་བམ་
སྣོད་དུ་བསྡུས་པ་མཚར། །བྱ་བཏང་རྣལ་འབྱོར་རྒས་ནས་ཤི་སོང་ཡང་། །ལེགས་བཤད་འདི་དག་མི་ཉམས་ས་སྟེང་འདིར། །ཡུན་རིང་གནས་ནས་དད་ཅན་མང་པོ་ལ། །
༩ རང་ཉིད་གནས་པ་ལས་ཀྱང་ཕན་པར་ཤོག །འདིས་མཚོན་དགེ་བས་སངས་རྒྱས་བསྟན་པ་དར། །མཁའ་མཉམ་འགྲོ་ལ་བདེ་སྐྱིད་འབྱུང་བ་དང༌། །ནད་མུག་འཁྲུག་རྩོད་
མིང་ཡང་མི་གྲགས་པར། །བཀྲ་ཤིས་ཆེན་པོས་ཕྱོགས་ཀུན་ཁྱབ་གྱུར་ཅིག །ཅེས་པ་འདེ་ཡང་དཔལ་འཁོར་ལོ་སྡོམ་པའི་ཕོ་བྲང་དགྲ་བཅོམ་རྣམས་ཀྱི་བཞུགས་གནས། གནས་གསུམ་གྱི་དཔའ་བོ་མཁའ་འགྲོ་འདུ་
བའི་ཞིང་། གང་ཟག་ཕལ་བ་རྣམས་ཀྱི་རྒྱུད་བྱིན་གྱིས་རློབས་པའི་གནས་མཆོག་ཁྱད་པར་ཅན་འཛམ་གླིང་རྒྱན་གཅིག་ཕྱག་སྐོར་མཆོད་པའི་ཞིང་མཆོག་དམ་པ། གངས་རི་ན་སྡོད་པའི་དུས་སུ་རང་གཞན་གྱི་རྒྱུད་ལ་ཕན་པའི་བློས་གླུ་དབྱངས་སྣ་ཚོགས་
བླངས་པའི་མཇུག་གི་སྨོན་ཚིགས་སུ་བྱ་བཏང་རི་ཁྲོད་པ་གླུ་དབྱངས་ལ་རབ་ཏུ་དགའ་བའི་ཚོགས་དྲུག་རང་གྲོལ་གྱིས་སྦྱར་བའོ། །རྣལ་འབྱོར་གྱི་དབང་ཕྱུག་རྗེ་བཙུན་ཞབས་དཀར་རྡོ་རྗེ་འཆང་ཆེན་པོས་མཆོག་དམན་བར་མའི་གདུལ་བྱར་རྡོ་རྗེ་མགུར་
163



མགུར་འབུམ་སྨད་ཆ་
དཔག་ཏུ་མེད་པ་བཞེངས་པ་ཡི་གེར་འཁོད་པའི་ནང་ཚན་ལས་ འཛམ་གླིང་ས་ཡི་ལྟེ་བ་བདེ་མཆོག་འཁོར་ལོའི་ཕོ་བྲང་གནས་གསུམ་མཁའ་འགྲོའི་འདུ་གནས་གངས་དཀར་ཏེ་སེ་ནས་བཞེངས་པའི་སྐོར་རོ། ༈ །གངས་རིནས་ཕྱིར་ཕེབས་ཤིང་ཁྱུང་
ལུང་དང་སྤུ་ཧྲེངས་སོགས་ས་ཆ་མང་བོ་བརྒྱུད་སྐབས་བཞེངས་པའི་སྐོར། ན་མོ་གུ་རུ་མཉྫ་གྷོ་ཥ་ཡ། ཆོས་སྐུ་ལྷ་ཡི་ལམ་ནས་ཐུགས་བསྐྱེད་སྨོན་ལམ་རླུང་གི་ཤིང་རྟས་དྲངས། །གཟུགས་སྐུ་ཉི་
མ་གཞོན་ནུ་འོད་འབར་རིས་མེད་འགྲོ་བའི་དཔལ་དུ་ཤར། །འགྲོ་ཀུན་བློ་ཡི་རྨོངས་པའི་མུན་སེལ་ཐུབ་བསྟན་པད་ཚལ་རྒྱས་པའི་གཉེན། །སྔར་མེད་རྗེ་བཙུན་ཉི་མ་ཁྱོད་ལ་
ལན་བརྒྱའི་བར་དུ་བསྟོད་པར་འོས། །མཚན་དཔེའི་གཟི་འབར་ཁྱེད་སྐུ་རི་དབང་བུ་སློབ་གསེར་རིའི་ཁྲོད་ན་མཛེས། །ཚེམས་དཀར་ཆུ་འཛིན་དབུས་ན་ལྗགས་མཉེན་གློག་
འཁྱུག་ཆོས་ཀྱི་དབྱར་རྔ་ལྡིར། །ཐུགས་ཀྱི་མཁའ་ལ་མཁྱེན་བརྩེའི་ཉི་ཟླ་ཡོན་ཏན་གཟའ་སྐར་གྲངས་མེད་ཤར། །དེ་འདྲའི་མགོན་ཁྱོད་སྐུ་གསུང་ཐུགས་ལ་བསྟོད་བསྔགས་མེ་
ཏོག་ཆར་བ་འབེབས། །མཚན་དཔེས་བརྒྱན་པའི་སྐུ་མཆོག་མཐོང་ཚེ་ཕལ་བའི་རྒྱན་རྣམས་ཁུར་དུ་སོང་། །ཚངས་པའི་གསུང་དབྱངས་བསྒྱུརན་དྲི་ཟའི་གླུ་དབྱངས་སྙན་ཟེར་༔



།རྫུན་དུ་གཏོང་། །མཁྱེན་བརྩེ་ཆེན་པོའི་ཉི་ཟླའི་འོད་ལ་ཕྱོགས་རིས་མེད་པ་འདི་མཐོང་ཚེ། །ཕྱི་རོལ་ཉི་མ་བྱང་ངོས་མི་འཆར་བ་ལ་ངོ་ཚ་གླིང་
བཞིར་བྲོས། །སྔོན་ཆད་དེད་དཔོན་ཁྱེད་ཀྱིས་མཁས་གྲུབ་ཀླུ་དབང་སྟོང་གིས་ཡོངས་བཟུང་བ། །ཟབ་རྒྱའི་ཆོས་ཀྱིནོར་བུ་བླངས་ནས་ཀུན་གྱི་རེ་བ་སྐོང་འདི་མཚར། །མི་ནུབ་
བསྟན་པའི་རྒྱལ་མཚན་མཐོན་པོ་རྣམ་དཔྱོད་གསེར་གྱི་ཡུ་བས་བཏེགས། །སྲིད་པའི་བར་དུ་ཆེས་ཆེར་བསྒྲེངས་ཚེ་སྙན་པ་ཚངས་གནས་བར་དུ་ཁྱབ། །མཐའ་ཡས་ཆོས་
རྣམས་རྣམ་དག་ཐུགས་ཀྱིས་མཁྱེན། །བགྲང་ཡས་མ་ལུས་ལུས་ཅན་ཀུན་ལ་བརྩེ། །དཔག་ཡས་བདུད་དཔུང་དཔུང་ཚོགས་ཅིག་ཆར་འཇོམས། །བསམ་ཡས་འགྲོ་ཀུན་ཀུན་
མཁྱེན་ས་རུ་འདྲེན། །ཆོས་གསུངས་གསུང་མཆོག་མཆོག་ཤེས་ཤེས་རབ་ཟབ། །ཟབ་དོན་དོན་མཆོག་མཆོག་སྟོན་སྟོན་པ་དངོས། །དངོས་ཀུན་ཀུན་མཁྱེན་མཁྱེན་རབ་རབ་
གསལ་ཐུགས། །ཐུགས་རྗེས་རྗེས་བཟུང་གཟུང་འཛིན་འཛིན་མེད་དག །རྟག་ཏུ་བྱམས་པས་ཐུགས་རྒྱུད་བརླན་བྱས་ཀྱང་། །ནག་པོའི་རྩ་ལག་སྡེ་རྣམས་ལྷག་མེད་



བསྲེགས། །ལས་ཉོན་འཁོར་བའི་འཆིང་བ་ཀུན་བཅད་ཀྱང་། །དབང་མེད་སྙིང་རྗེ་ཆེན་པོས་དམ་དུ་བཅིངས། །རྒྱུན་དུ་ཉེ་རིང་ཆགས་སྡང་ཀུན་ཞི་ནས། །བཏང་སྙོམས་
གནས་ཀྱང་བདག་བས་གཞན་ལ་གཅེས། །ལུང་རྟོགས་ཡོན་ཏན་མཛོད་ལ་མངའ་བརྙེས་ཀྱང་། །འཛད་མེད་འཕགས་ནོར་བདུན་གྱི་གཏེར་ཁ་འབྱེད། །དམ་ཆོས་འཆད་ཚེ་
གཟུགས་སྐུ་ཐ་དད་ཙམ། །མ་གཏོགས་འཇམ་པའི་དབྱངས་དང་ཅིས་མི་མཚུངས། །རྩོད་པའི་སེང་གེའི་ང་རོ ཆེར་བསྒྲགས་ཚེ། །རྒོལ་ངན་ཝ་སྐྱེས་རྒྱང་ནས་སྙིང་རྩ་
འདར༔ །ཡིད་འོང་རྩོམ་པའི་མཛེས་མ་མཐོང་བ་ན། །དབང་མེད་མཁས་མང་གཞོན་ནུའི་ཡིད་རབ་འཕྲོག །མཁས་པ་ཕལ་ཆེར་ཟབ་ཡངས་ནམ་མཁའ་འདྲ། །ཕལ་ཆེར་
རྒྱུ་སྐར་བཞིན་དུ་ཆེར་མི་གསལ། །ལེགས་བཤད་འོད་ཀྱིས་ཐུབ་བསྟན་གསལ་མཛད་པ། །སྨྲ་བའི་ཉི་མ་ཁྱོད་མིན་གཞན་ན་གང་། །ཚུལ་ཁྲིམས་གོས་ལ་བག་ཡོད་སྐ་རགས་
བཅིངས། །ཐོས་པའི་རྣ་རྒྱན་ལེགས་བཤད་མགུལ་རྒྱན་འཆང་། །གཏོང་བའི་གསེར་གྱི་གདུ་བུ་མཐོང་བའི་མོད། །ཕལ་བའི་རྒྱན་ལ་བལྟ་བའི་གོ་སྐབས་བྲལ། །ཁྱོད་ཀྱིས་
དུ་ཆ་
166



ས་ ༄༅། །ལེགས་བཤདནོར་བུའི་ཕྲེང་བ་ཡིས། །བློ་གསལ་མགུལ་བ་བརྒྱན་པས་ཡིད་འཕྲོགས་ནས། །མཁས་རློམ་གཞན་གྱིས་བཤད་པའི་འཆིང་བུ་
ལ༑ །ལན་གཅིག་ཙམ་རེ་བལྟས་ནས་འདོར་བ་མང་། །ཁྱེད་ཀྱིས་ལེགས་བཤད་རིན་ཆེན་རྒྱན་མང་གིས། །རྒྱལ་བསྟན་མཛེས་མའི་ལུས་པོ་བརྒྱན་མཐོང་ཚེ། །བཤད་པ་
ཕལ་གྱིས་བསྟན་པའི་ན་ཆུང་ལུས། །ཤིན་ཏུ་ལོད་པོར་བྱེད་ལ་ཆས་པ་འདྲ། །མཁས་པ་རྣམས་ཀྱིས་བརྩད་ཅིང་དྲིས་པའི་ཚེ། །དྲིས་ལན་ཡིད་འཕྲོག་པི་ཝང་བསྒྱུར་ཙན། །
” གཞན་གྱི་དྲི་བ་དྲིས་ལན་འགའ་ཞིག་དེ། །རྣ་བར་གཟན་པའི་ཆོ་ངེས་འདེབས་པ་འདྲ། །ཇི་ལྟ་ཇི་སྙེད་མཁྱེན་པའི་ཁ་ཡིས་མ་རྟོགས་ལོག་རྟོགས་ཐེ་ཚོམ་གྱི། །དྲ་བོ་མ་འ་ས་
རྩད་ནས་གཅོད་ཚེ་འཇམ་དབྱངས་སྤྲུལ་བའི་རལ་གྲི་འདྲ། །དྲི་མེད་ཐུགས་ཀྱི་མཐིང་ཤོག་ངོས་ལ་ཤེར་ཕྱིན་ཚིག་དོན་མ་ལུས་པ། །མི་བརྗེད་གཟུངས་ཀྱི་ཡི་གེར་བཏབ་པ་
མཐོང་ན་གླེགས་བམ་ཡིན་ནམ་ཅི། །བླ་མ་སངས་རྒྱས་སྤྱི་བོར་བསྒོམས་ཚེ་འོད་ཟེར་འཕྲོ་བ་གཞན་གྱིས་མཐོང་། །ཡི་དམ་ཕྱག་ན་རྡོ་རྗེ་བསྒྲུབས་ཚེ་མངོན་སུམ་བྱོན་ནས་ལུང་



བསྟན་མཛད། །འཇམ་དབྱངས་གོང་མའི་མདུན་དུ་བྱོན་དུས་ཆོས་སྐྱོང་མགོན་པོའི་ཞལ་ཡང་གཟིགས། །དབུས་གཙང་དག་པའི་ཞིང་དུ་བྱོན་དུས་སྔོན་གྱི་ཚེ་རབས་མང་པོ་
དྲན༑ །འོད་གསལ་ངང་ལ་མཉམ་པར་བཞག་དུས་སངས་རྒྱས་ཞིང་ཁམས་མང་པོ་གཟིགས། །གཞན་གྱི་སྐྱིད་སྡུག་ལེགས་ཉེས་ཐམས་ཅད་ཞུས་པ་ལས་ཀྱང་གསལ་བར་
གསུངས། །ངོ་མཚར་རྨད་བྱུང་རྫུ་འཕྲུལ་མངའ་བ་གང་ཟག་ཕལ་ལ་མི་སྟོན་ཡང་། །ལས་སྣང་དག་པ་རྣམས་ཀྱི་སྣང་ངོར་ངོ་མཚར་ལྟད་མོ་ཅིར་ཡང་སྟོན། །མཛད་པའི་ཐ་
མ་གདུལ་བྱ་རྟག་འཛིན་ཅན་རྣམས་ཆོས་ལ་བསྐུལ་བའི་ཕྱིར། །ཁྲུ་གང་ཙམ་གྱིས་ནམ་མཁར་འཕགས་ནས་མཁའ་སྤྱོད་དག་པའི་ཞིང་དུ་གཤེགས། །ངོ་མཚར་ལྟས་དང་ཆོ་
འཕྲུལ་སྟོན་བཞིན་ཞིང་ཁམས་གཞན་དུ་གཤེགས་པའི་དུས། །ལྷ་མིའི་བསྟོད་བསྔགས་རོལ་མོ་དཀྲོལ་བས་གཏམ་གཞན་གླེང་བའི་གོ་སྐབས་བཅོམ། །མདོར་ན་ལེགས་པའི་
ཡོན་ཏན་མ་ལུས་པ། །ཁྱེད་ཀྱི་སྐུ་གསུང་ཐུགས་ལ་ལེགས་བསྡུས་ནས། །སྐྱོན་གྱི་རིགས་སུ་གྱུར་པ་མ་ལུས་པ། །འཁོར་བ་པ་ལ་འཇོག་པ་བྱས་པ་འདྲ། །རྡོ་རྗེ་འཆང་



ཀ
༄༅། །དབང་མི་ཡི་གཟུགས་སུ་ཤར། །འོག་མིན་ཞིང་དུ་ཕྱིན་ཀྱང་གཞན་མ་མཆིས། །ཨེ་མ་སངས་རྒྱས་དངོས་དང་མཇལ་ཟིན་པས། །དནི་བརྒྱུད་
པའི་ཉེ་རིང་སུ་ཡིས་བགྲང་། །ཁྱོད་ཀྱི་ཡོན་ཏན་རི་དབང་ཆེ་མཐོང་ན། །ལྷུན་པོ་ངོ་ཚ་རྒྱ་མཚོའི་ནང་དུ་ཞུགས། །ཡོན་ཏན་རི་དབང་མཐོང་ནས་ཉི་ཟླ་ཡིས། །ཁྱེད་དང་ལྷན་པོ་
གཉིས་ཀར་སྐོར་བ་བྱས། །སྙན་གྲགས་དབྱར་གྱི་རྔ་གསང་སྟོང་ལྡིར་ཚེ། །འབྲུག་ཀྱང་འཇིགས་ནས་རྫ་ཡི་ནང་དུ་བྲོས། །མེ་ཡིས་ཁྱེད་ཀྱི་རྣམ་ཐར་སྟོན་པའི་ཕྱིར། །རྟག་
པར་གྱེན་དུ་འབར་བ་ཁོ་ནར་འདོད། །ཁྱེད་ཀྱི་ཡོན་ཏན་གཞན་ལ་སྒྲོགས་པའི་ཕྱིར། །ཆུ་ཀླུང་རྣམས་ཀྱང་རྒྱལ་ཁམས་ཀུན་ཏུ་རྒྱུ། །སེམས་མེད་བེམ་པོ་རྣམས་ཀྱང་འདི་འདྲ་
ན༑ །སེམས་ཡོད་རྣམས་ནི་ཁྱོད་ལ་ཅིས་མི་དད། །བདག་གིས་ཁྱོད་ཀྱི་ཡོན་ཏན་མཐོང་བའི་ཚེ། །དབང་མེད་དད་པའི་སྤུ་ལོང་གཡོ་བ་དེ། །གཏོང་ཕོད་ཆེ་བའི་སྦྱིན་བདག་
མཐོང་བ་ན། །འདོད་པ་ཆེ་བའི་སློང་མོ་བ་བཞིན་གྱུར། །གྲངས་མེད་ཕྱོགས་བཅུའི་སངས་རྒྱས་འདུས་པའི་སྐུ། །དཔག་མེད་ཡོན་ཏན་མ་ལུས་འབྱུང་བའི་གནས། །



མཚུངས་མེད་བླ་མའི་ཞབས་ཀྱི་པདྨོ་ལ། །ཟོལ་མེད་སྒོ་གསུམ་གུས་པས་ཕྱག་འཚལ་ལོ། །རྣམ་དག་མཆོད་ཚོགས་ཀུན་འབུལ་སྡིག་ལྟུང་བཤགས། །རྣམ་ཐར་མཛད་པར་
ཡི་རང་ཆོས་འཁོར་བསྐོར། །རྣམ་མང་འགྲོ་བའི་དོན་དུ་བཞུགས་གསོལ་འདེབས། །རྣམ་དཀར་དགེ་རྣམས་རྗེས་སུ་འཛིན་ཕྱིར་བསྔོ། །དུང་དུང་སྙིང་ནས་མཚན་ལྡན་བླ་མ་
ལ༑ །ཡང་ཡང་བསྟོད་ཅིང་གསོལ་བ་བཏབ་པའི་ཚེ། །འཇིགས་འཇིགས་འཁོར་བའི་མཚོ་ལས་རབ་བསྒྲལ་ནས། །མྱུར་མྱུར་སངས་རྒྱས་ས་ལ་གཞག་ཏུ་གསོལ། །སྒྲིབ་
གཉིས་སྒོ་ངའི་སྦུབས་ནས་རང་གི་སེམས། །ཚོགས་གཉིས་འདབ་ལྡན་ཀ་ལ་པིངྐའི་བྱ། །སྐུ་གཉིས་ཉི་ཟླ་འཆར་བའི་མཁའ་ལ་འཕུར། །དོན་གཉིས་འགྲུབ་པའི་དབྱངས་
སྙན་སྒྲོག་པར་ཤོག །མཐུན་རྐྱེན་ཀུན་འཛོམས་ཀུན་ནས་ཉམས་དགའི་ཞིང་། །གངས་ཅན་ཡུལ་འདིའི་ཡུལ་ལ་དར་ཚད་ཀྱི། །གྲུབ་མཐའ་མ་ལུས་མ་ཉམས་རྒྱས་པ་དང་། །
དམ་ཆོས་དབྱངས་སྙན་དབྱངས་སུ་ལེན་པར་ཤོག །མཉམ་མེད་ཟས་གཙང་སྲས་པོ་འགྲོ་བའི་མགོན། །མགོན་དེའི་ཕན་བདེ་མ་ལུས་འབྱུང་བའི་བསྟན། །བསྟན་འཛིན་དགེ་
སྐདཆ



།འདུན་སྡེ་ཡིས་ས་སྟེང་གང་། །གང་ཞིག་སྲིད་མཐའི་བར་དུ་ཁྱབ་གྱུར་ཅིག །ཅེས་རང་ལ་བཀའ་དྲིན་སངས་རྒྱས་ལས་ཀྱང་ལྷག་པའི་རྩ་བའི་བླ་མ་གཙུག་གི་ནོར་བུ་མཚན་
བརྗོད་པར་དཀའ་བ་དོན་གྱི་སླད་དུ་མཚན་ནས་སྨོས་ན། མཚན་སྙན་པ་ཆོས་རྒྱལ་ངག་གི་དབང་པོ་ཞེས་བྱ་བ་དེ་ཉིད་བཀའ་མདོ་རྒྱུད་ཀྱི་དོན་ལ་མཁས་པ་ལ་བསམསན། རྒྱ་གར་གྱི་པཎྜི་ཏ་ཆེན་པོ་ཞིག་ཡིན་ནམ་སྙམ་ཞིང་། མི་དགེ་སྡིག་ལྟུང་དྲི་མས་མ་
གོས་པར་བཙུན་པའི་ཚུལ་ལ་བསམས་ན་སྔོན་བཅོམ་ལྡན་འདས་ཀྱི་ཉན་ཐོས་དགྲ་བཅོམ་པ་ཞིག་དང་མཚུངས་ལ། བྱམས་སྙིང་རྗེ་བྱང་ཆུབ་ཀྱི་སེམས་བཟང་བ་ལ་བསམས་ན་བོད་ཀྱི་བཀའ་གདམས་བླམ་གོང་མ་རྣམས་ལ་འགྲན་བཟོད་པ་དེ་ལྟ་བུའི་སྐྱོན་
ཀུན་ཟད་ཡོན་ཏན་ཀུན་ལྡན་རྗེ་རིན་པོ་ཆེ་དེ་ཉིད་ཀྱིགསང་གསུམ་ཡོན་ཏན་དང་
། རང་ལ་བཀའ་དྲིན་ཆེ་བའི་ཚུལ་རྣམས་ཡིད་ལ་དྲན་བཞིན། རྗེ་ཉིད་ཀྱི་སྐུ་གསུང་ཐུགས་ཀྱི་དཀྱིལ་འཁོར་ལ་བསྟོད་བསྔགས་མེ་ཏོག་དུ་མའི་ཆར་ཆེན་པོ་ཡང་ཡང་འབེབས་
བཞིན་དུ་དམ་པ་དེ་ཉིད་ཀྱིས་གང་གསུང་རྡོ་རྗེའི་ཚིག་རང་གི་སེམས་ལ་གང་ངེས་རྣམས། ལས་དང་སྐལ་བར་ལྡན་པའི་གདུལ་བྱ་ཕོ་མོ་རྣམས་ལ་གདམས་པའི་ཚུལ་འགའ་ཞིག་ཕྱི་རབས་རྗེས་འཇུག་རྣམས་ལ་ཕན་ཕྱིར་སླར་ཡང་ཡི་གེའི་ལམ་ནས་བཤད་
པར་བྱའོ། །དེ་ཡང་ཕྱོགས་མེད་ཀྱི་རྒྱལ་ཁམས་འགྲིམས་པའི་སྤྲང་འཁྱམས་ཀུ་ཡངས་ཡན་པ་བློ་བདེ་བདག་གངས་རི་ནས་ཐོན་ཏེ། ཁྱུང་ལུང་། སྤུ་ཧྲེངས། གླི་མེ། ཧོར་སྡེ། དྲོ་ཤོད་རྣམས་བརྒྱུད་ནས་འོང་དུས། དད་ཅན་གྱི་གྲྭ་བུ་སློབ་ཡོན་
171



མགུར་འབུམ་སྨད་ཆ་
བདག་ཕོ་མོ་བརྒྱ་སྟོང་དུ་མ་ལ་ཚེ་དབང་དང་། ཐུགས་རྗེ་ཆེན་པོ་ལ་སོགས་པའི་སྨིན་བྱེད་ཀྱི་དབང་དང་། བསྐྱེད་རྫོགས་སོགས་གྲོལ་བྱེད་ཀྱི་ཁྲིད་དང་། གཞན་ཡང་གང་ལ་གང་འཚམ་གྱི་ཆོས་མང་བོ་བཤད་པའི་ཐོག་མར་ཆོས་ཀྱི་སྣོད་དུ་རུང་བའི་
ཕྱིར། དཔལ་རྡོ་རྗེ་སེམས་དཔའི་སྒོམ་བཟླས་སོགས་ཚིགས་ལྷུག་པའི་སྒོ་ནས་བཤད་པ་སོགས་སུ་གསལ་ལ། འདིར་ཚིགས་སུ་བཅད་པའི་རིམ་པ་འགའ་ཞིག་འབྲི་བ་ནི་འདི་ལྟ་སྟེ། །ལྷར་བཅས་འགྲོ་བ་ཡོངས་ཀྱི་གཙུག་གི་
རྒྱན༑ །འདྲེན་པ་མཉམ་མེད་སྟོན་པ་སངས་རྒྱས་ཀྱིས། །རབ་ཏུ་བརྩེ་བས་འོ་སྐོལ་རྗེས་འཇུག་ལ། །རྟག་ཏུ་དགེ་སྦྱོང་ཆོས་བཞི་བསྟེན་པ་དང༌། །འཕགས་པའི་རིགས་
བཞིར་རྒྱུན་དུ་གནས་པ་དང་། །འཛད་མེད་འཕགས་ནོར་བདུན་གྱི་གསོག་འཇོག་དང་། །ཆོས་སྤྱོད་བཅུ་ལ་རྟག་ཏུ་འབད་དགོས་གསུངས། །སྟོན་པ་ཐུགས་རྗེ་ཅན་གྱི་གསུང་
བཞིན་དུ། །གཞན་གྱིས་ཚུར་ལ་ཁྲོ་ཡང་སླར་མི་ཁྲོ། །ཚུར་ལ་གཤེ་ཡང་སླར་ལ་མི་གཤེ་ཞིང་། །ཚུར་ལ་མཚང་བྲུས་ན་ཡང་སླར་མི་འབྲུ། །ཚུར་ལ་བརྡེགས་ཀྱང་སླར་ལ་
མི་རྡེག་པར། །རྟག་ཏུ་དགེ་སྦྱོང་ཆོས་བཞི་བསྟེན་པར་བྱ། །ཆོས་གོས་བསོད་སྙོམས་གནས་མལ་ངན་ངོན་དང་། །མཁོ་བའི་ཡོ་བྱད་ངན་ངོན་ཙམ་ཞིག་གིས། །ཆོག་པའི་



༄༅། །འཕགས་པའི་རིགས་བཞིར་གནས་པར་བྱ། །དད་པ་སྦྱིན་གཏོང་ཚུལ་ཁྲིམས་ཐོས་པ་དང་། །ཁྲེལ་ཡོད་ངོ་ཚ་ཤེས་དང་ཤེས་རབ་སྟེ། །འཛད་
མེད་འཕགསནོར་བདུན་གྱི་གསོག་འཇོག་བྱ། །ཡི་གེ་འབྲི་མཆོད་སྦྱིན་དང་ཉན་པ་དང་། །ཀློག་དང་འཛིན་དང་འཆད་དང་ཁ་ཏོན་བྱ། །དེ་དོན་སེམས་ཤིང་རྩེ་གཅིག་བསྒོམ་པ་
༩ སྟེ༑ །ཆོས་སྤྱོད་བཅུ་ལ་རྟག་ཏུ་འབད་པར་བྱ། །དེ་ལྟར་བྱས་ན་གནས་སྐབས་ལྷ་མི་ཡི། །ཕྱག་དང་མཆོད་པའི་ཞིང་དུ་འགྱུར་བ་དང་། །མཐར་ཐུག་ཡང་དག་རྫོགས་པའི་
# །སངས་རྒྱས་ཀྱི། །གོ་འཕང་ཐོབ་ནས་འགྲོ་ཀུན་འདྲེན་པར་འགྱུར། །ཞེས་པ་འདི་ཡང་བཤད་སྒྲུབ་བསྟན་པའི་རྒྱལ་མཚན་འཛིན་པའི་སློབ་བུ་བློ་བཟང་བསྟན་འཛིན་དང༌། བློ་བཟང་ཆོས་གྲགས་གཉིས་ལ་གདམས་
པའོ༑ །བཀའ་དྲིན་མཉམ་མེད་རྩ་བའི་བླ་མ་ལ། །སྙིང་ནས་གསོལ་བ་འདེབས་སོ་བྱིན་གྱིས་རློབས། །སྐྱེས་པའི་ཐ་མ་ངེས་པར་འཆི་བ་ཡིན། །ཚེ་འདིར་ཆགས་ཞེན་མ་ཆེ་བློ་
ཡིས་ཐོངས། །འདུས་པའི་ཐ་མ་ངེས་པར་འབྲལ་བ་ཡིན། །གཉེན་ལ་གདུང་སེམས་མ་ཆེ་རྒྱབ་ཏུ་སྐྱར། །བསགས་པའི་ཐ་མ་ངེས་པར་འཛད་པ་ཡིན། །ནོར་ལ་སེར་སྣ་མ་



མགུར་འབུམ་སྨད་ཆ་
ཆེ་མཆོད་སྦྱིན་ཐོངས། །མཐོན་པོའི་ཐ་མ་ངེས་པར་ལྟུང་བ་ཡིན། །འཇིག་རྟེན་ཆེ་འདོད་མ་ཆེ་དམན་ས་ཟུངས། །གཞན་ཡང་ཆོས་མཛད་ཡོངས་ལ་དག་སྣང་སྦྱོངས། །དྲིན་
ཅན་བླ་མ་ཡོངས་ལ་མོས་གུས་མཛོད། །གྲྭ་རོགས་གྲོགས་མཆེད་ཡོངས་ལ་བརྩེ་གདུང་གྱིས། །མ་གྱུར་འགྲོ་བ་ཡོངས་ལ་སྙིང་རྗེ་སྐྱེད། །ལུས་ནི་ལྷར་སྒོམས་ངག་གིས་
བ བཟླས་བརྗོད་གྱིས། །རྒྱུན་དུ་མ་ཡེངས་རང་གི་སེམས་ལ་ལྟོས། །ཤེས་ལྡན་ཁྱོད་ལ་མང་དུ་སྨྲ་ཅི་དགོས། །མདོར་ན་དམ་པ་གོང་མའི་རྣམ་ཐར་སྐྱོངས། །གླུ་འདི་ཐོས་ཚད་
སྐྱེ་བོ་ཕོ་མོ་ཡི། །རྒྱུད་ལ་ཕན་ཐོགས་འབྱུང་བའི་སྨོན་ལམ་འཚལ། །ཞེས་པ་འདི་ཡང་དད་གཏོང་བློ་གྲོས་ཆེ་བའི་དཀོན་མཆོག་བསྟན་འཛིན་ཆོས་གྲགས་ལ་གདམས་པའོ། །རྗེ་བླ་མ་རྣམས་ལ་གསོལ་བ་
འདེབས། །རྒྱུད་ཆོས་དང་མཐུན་པར་བྱིན་གྱིས་རློབས། །ཁྱེད་ཆོས་མཐུན་སྙིང་གི་སློབ་བུ་རྣམས། །ཕའི་གདམས་ངག་སྒོམ་བཞིན་བདེ་བར་བཞུད། །དགྲ་ཉོན་མོངས་དུག་
ལྔ་འདུལ་གྱིན་སོང་། །གཉེན་འགྲོ་དྲུག་སེམས་ཅན་སྐྱོང་བཞིན་སོང་། །དུས་རྒྱུན་དུ་ནམ་འཆི་ཆ་མེད་སོམས། །ཚེ་འདི་ཡི་བྱ་བ་བློ་ཡིས་ཐོངས། །གནས་ཤིན་ཏུ་དབེན་པའི་ཊྛ
174



།དགའ་ཚལ་སྟེན། །ཡར་བླ་མ་རྣམས་ལ་མོས་གུས་མཛོད། །མར་འགྲོ་བ་ཡོངས་ལ་སྙིང་རྗེ་སྐྱེད། །བར་མཆེད་གྲོགས་ཡོངས་ལ་བརྩེ་གདུང་
གྱིས༑ །ལུས་ལྷར་སྒོམས་ངག་གིས་བཟླས་བརྗོད་རེམ། །སེམས་སྟོང་གསལ་འཛིན་མེད་ངང་ལ་ཞོག །གླུ་འདི་ཉིད་ཐོས་ཚད་ཐམས་ཅད་ཀྱིས། །རྒྱུད་དམ་པའི་ཆོས་དང་
མཐུན་པར་ཤོག །ཅེས་པ་འདི་ཡང་སྐལ་ལྡན་སྙིང་གི་བུ་ཆེན་ཨོ་རྒྱན་རྣམ་རྒྱལ་དང་། ཀུན་བཟང་བསྟན་འཛིན་ཤཱཀྱའི་སྲས་པོ་རྣམས་ཕྱོགས་གཞན་གྱི་རི་ཁྲོད་ལ་འགྲོ་བའི་དུས་སུ་སྨྲས་པའོ། །སྤྱི་གཙུག་འཇའ་གུར་འཁྱིལ་
# བའི་འོད་ཀློང་ན། །བཀའ་དྲིན་མཉམ་མེད་རྩ་བའི་བླ་མ་བཞུགས། །བདག་གི་སྒོ་གསུམ་གུས་པས་གསོལ་བ་འདེབས། །ཕ་རྗེས་བུ་ཡིས་ཟིན་པར་བྱིན་གྱིས་རློབས། །སྙིང་
ནས་དཀོན་མཆོག་གསུམ་ལ་སྐྱབས་འགྲོ་གྱིས། །ནམ་ཡང་བསླུ་བ་མེད་དོ་སློབ་བུ་རྣམས། །སྐྱབས་གནས་ཀུན་འདུས་བླ་མར་གསོལ་བ་ཐོབས། །བྱིན་རླབས་སེམས་ལ་
འཇུག་གི་སློབ་བུ་རྣམས། །དལ་འབྱོར་མི་ལུས་ཤིན་ཏུ་རྙེད་པར་དཀའ། །དོན་མེད་ཆུད་ཟོས་མ་བྱེད་སློབ་བུ་རྣམས། །མི་རྟག་ཀློང་ན་བརྩོན་འགྲུས་བསྐུལ་མ་ཡོད། །ནམ་
|



མགུར་འབུམ་སྨད་ཆ་
འཆི་ཆ་མེད་སོམས་དང་སློབ་བུ་རྣམས། །ཕྱི་མར་ངན་སོང་གནས་སུ་སྐྱེ་བའི་རྒྱུ། །མི་དགེ་སྡིག་པ་སྤོངས་ཤིག་སློབ་བུ་རྣམས། །འཇིག་རྟེན་འཁོར་བའི་གནས་ན་བདེ་བ་
མེད༑ །ཁྱིམ་ནས་རབ་ཏུ་བྱུང་ཞིག་སློབ་བུ་རྣམས། །འགྲོ་ཀུན་ཚེ་རབས་སྔོན་མའི་ཕ་མ་ཡིན། །བྱམས་དང་སྙིང་རྗེ་སྒོམས་ཤིག་སློབ་བུ་རྣམས། །རྫོགས་པའི་སངས་རྒྱས་
གཞན་ཕན་སེམས་ལས་འབྱུང༌། །ཀུན་ལ་ཕན་སེམས་སྦྱོངས་ཤིག་སློབ་བུ་རྣམས། །སྦྱིན་པ་བཏང་ན་རང་གཞན་དོན་གཉིས་འགྲུབ། །དོན་མེད་སེར་སྣ་མ་བྱེད་སློབ་བུ་
རྣམས། །ཚུལ་ཁྲིམས་བསྲུངས་ན་འདི་ཕྱི་གཉིས་ཀ་བདེ། །ཆང་དང་བུད་མེད་སྤོངས་ཤིག་སློབ་བུ་རྣམས། །བཟོད་པ་བསྒོམས་ན་ཕྱི་མར་གཟུགས་བྱད་མཛེས། །དོན་མེད་
ཁོང་ཁྲོ་མ་བྱེད་སློབ་བུ་རྣམས། །བརྩོན་འགྲུས་བྱས་ན་ཆོས་ལྡན་བྱ་བ་འགྲུབ། །གཉིད་དང་ལེ་ལོ་མ་ཆེ་སློབ་བུ་རྣམས། །རྩེ་གཅིག་བསམ་གཏན་བསྒོམསན་མངོན་ཤེས་
འཆར། །དོན་མེད་རྣམ་གཡེང་མ་བྱེད་སློབ་བུ་རྣམས། །ཤེས་རབ་སྟོང་ཉིད་བསྒོམས་ན་ཐར་པ་ཐོབ། །བདག་འཛིན་རྩད་ནས་ཆོད་ཅིག་སློབ་བུ་རྣམས། །དམ་ཚིག་གཙངན་



།མཁའ་འགྲོ་ཆོས་སྐྱོང་འཁོར། །མཆེད་གྲོགས་དམ་ཚིག་སྲུངས་ཤིག་སློབ་བུ་རྣམས། །ཚེ་གཅིག་སངས་རྒྱས་ཐོབ་པ་གསང་སྔགས་ཡིན། །ཡི་
དམ་བསྐྱེད་རྫོགས་སྒོམས་དང་སློབ་བུ་རྣམས། །སྡིག་ཅན་བཙན་ཐབས་འཚང་རྒྱ་འཕོ་བ་ཡིན། །འདི་ལ་ནན་ཏན་གྱིས་དང་སློབ་བུ་རྣམས། །རྒྱུན་དུ་མ་ཡེངས་རང་གི་སེམས་
ལ་ལྟོས། །འཁོར་འདས་ལྟད་མོ་མཐོང་ངོ་སློབ་བུ་རྣམས། །དམ་པའི་ཆོས་ལ་མི་ཟབ་གང་ཡང་མེད། །ཆོས་ལུགས་གཞན་ལ་མ་སྨོད་སློབ་བུ་རྣམས། །དག་སྣང་ཡོན་ཏན་
༤༣ བསྐྱེད་པའི་གཞི་མ་ཡིན། །ཀུན་ལ་དག་སྣང་སྦྱོངས་ཤིག་སློབ་བུ་རྣམས། །གྲོང་དགོན་གང་དུ་བསྡད་ཀྱང་བདེ་བ་མེད། །རི་ཁྲོད་དབེན་པ་སྟེན་ཅིག་སློབ་བུ་རྣམས། །དུས་
ངན་སྙིགས་མའི་མི་ལ་ཁྲེལ་གཞུང་མེད། །གྲོགས་མེད་གཅིག་པུར་སྡོད་ཅིག་སློབ་བུ་རྣམས། །འདི་བཞིན་ཉམས་སུ་ལེན་པའི་གང་ཟག་ལ། །བདེ་སྐྱིད་ཉི་མ་འཆར་རོ་སློབ་
བུ་རྣམས། །སྙིང་འདི་ཕྱིར་ཕྱུང་བསྟན་ཡང་ཤ་ཞིག་ཡིན། །སྙིང་གཏམ་དེ་བས་ལྷག་གི་སློབ་བུ་རྣམས། །སྙིང་ནས་ཆོས་ཤིག་བྱེདན་འདི་བཞིན་གྱིས། །ཆོས་ཀྱི་སྙིང་པོ་ཡིན་E



ནོ་སློབ་བུ་རྣམས། །མཁས་གྲུབ་བརྒྱ་ཕྲག་མང་པོར་དྲིས་ན་ཡང་། །འདིས་ལྷག་གསུང་རྒྱུ་མེད་དོ་སློབ་བུ་རྣམས། །མདོ་རྒྱུད་བསྟན་བཅོས་མང་བོར་བལྟས་ན་ཡང་། །འདི་
ལས་ཟབ་ཞིག་མེད་དོ་སློབ་བུ་རྣམས། །ཡིད་མི་ཆེས་ན་རྒྱལ་བའི་བཀའ་ལ་ལྟོས། །ཡིད་ཆེས་ངེས་ཤེས་འདྲོང་ངོ་སློབ་བུ་རྣམས། །ང་ནི་མི་སྡོད་གཞན་དུ་སོང་ན་ཡང་། །
ལེགས་བཤད་འདི་ཉིད་སྡོད་དོ་སློབ་བུ་རྣམས། །འདི་བཞིན་ཉམས་སུ་ལེན་པའི་དད་ཅན་ལ། །ང་ཉིད་བསྡད་དང་ཁྱད་མེད་སློབ་བུ་རྣམས། །འདི་བཞིན་མི་བྱེད་མི་ལ་ང་བསྡད་
རུང༌། །འདིས་ལྷག་བཤད་རྒྱུ་མེད་དོ་སློབ་བུ་རྣམས། །དད་པ་མེད་པའི་མི་ལ་བསྡད་པ་ལས། །ད་དུང་སོང་བ་དྲག་གོ་སློབ་བུ་རྣམས། །ཕ་ངས་སྙིང་གཏམ་ཟབ་མོ་བཤད་
ནས་སོང་། །ཁྱེད་རྣམས་སྙིང་ལ་ཆོངས་ཤིག་སློབ་བུ་རྣམས། །སྐྱེ་བ་འདི་ལ་ད་ནས་མི་མཇལ་ཡང་། །སྐྱེ་བ་ཕྱི་མར་མཇལ་ལོ་སློབ་བུ་རྣམས། །གླུ་འདི་ཐོས་ཚད་སྐྱེ་བོ་ཕོ་
མོ་རྣམས། །གནས་སྐབས་བདེ་ཞིང་མཐར་ཐུག་འཚང་རྒྱ་ཤོག །ཅེས་པ་འདི་ཡང་སྐལ་ལྡན་སྙིང་གི་སློབ་བུ་ཡོངས་ལ་འགྲོ་ཁར་སྨྲས་པའོ། །བླ་མ་དཀོན་མཆོག་གསུམ་ལ་གསོལ་བ་འདེབས། །



༄༅། །བདག་གཞན་ཆོས་དང་མཐུན་པར་བྱིན་གྱིས་རློབས། །རྣལ་འབྱོར་བདག་གིས་ཕན་པའི་གླུ་དབྱངས་ལེན། །ཁྱེད་རྣམས་མ་ཡེངས་ཉོན་ཅིག་ཡོན་
བདག་རྣམས། །མི་ཚེ་ཡད་མ་ཡུད་ལ་ཤོར་ནས་ཐལ། །མི་རྟག་འཆི་བ་ཡོང་ངོ་ཡོན་བདག་རྣམས། །འཆི་དུས་བསགས་པའི་ནོར་རྣམས་ཤུལ་དུ་འཇོག །དོན་མེད་སྡིག་
g གསོག་མ་བྱེད་ཡོན་བདག་རྣམས། །ཕྱི་མར་ཕན་པ་དམ་པའི་ལྷ་ཆོས་ཡིན། །ད་ལྟ་ལྷ་ཆོས་གྱིས་ཤིག་ཡོན་བདག་རྣམས། །གཏན་གྱི་སྐྱབས་སུ་བསླུ་མེད་དཀོན་མཆོག་
* བཟང་། །མཆོད་བསྟོད་གསོལ་བ་ཐོབས་དང་ཡོན་བདག་རྣམས། །འཇིག་རྟེན་ལྷ་ཡིས་ཕན་ལས་གནོད་པ་ཆེ། །དོན་མེད་དམར་མཆོད་མ་བྱེདཡོན་བདག་རྣམས། །རང་ལ་
སངས་རྒྱས་དངོས་ཏེ་བླ་མ་ཡིན། །རྟག་ཏུ་ཅི་མཉེས་སྒྲུབས་ཤིག་ཡོན་བདག་རྣམས། །དཔའ་བོ་མཁའ་འགྲོ་དངོས་ཏེ་མཆེད་གྲོགས་ཡིན། །གྲོགས་ལ་བརྩེ་གདུང་གྱིས་ཤིག་
ཡོན་བདག་རྣམས། །བོད་ཀྱི་ལྷ་སྐལ་སྤྱན་རས་གཟིགས་དབང་ཡིན། །རྟག་ཏུ་གསོལ་བ་ཐོབས་དང་ཡོན་བདག་རྣམས། །སྐྱོང་རྒྱུའི་གཉེན་དེ་འགྲོ་དྲུག་སེམས་ཅན་ཡིན། །



མགུར་འབུམ་སྨད་ཆ་
བྱམས་དང་སྙིང་རྗེས་སྐྱོངས་ཤིག་ཡོན་བདག་རྣམས། །འདུལ་རྒྱུའི་དགྲ་དེ་ཉོན་མོངས་དུག་ལྔ་ཡིན། །གཉེན་པོས་ཅི་ཐུལ་གྱིས་ཤིག་ཡོན་བདག་རྣམས། །དམྱལ་བའི་རྒྱུ་ཡི་
གཙོ་བོ་སྲོག་གཅོད་ཡིན། །ནམ་ཡང་སྲོག་གཅོད་མ་བྱེད་ཡོན་བདག་རྣམས། །སྲོག་གཅོད་བྱེད་པའི་རྩ་བ་ཤ་འདི་ཡིན། །སྡིག་ཟས་ཤ་ཁྲག་སྤོངས་ཤིག་ཡོན་བདག་རྣམས། །
ཁྱིམ་ཚང་མི་རྟག་ཚོང་འདུས་མགྲོན་པོ་འདྲ། །དོན་མེད་འཁོན་འཛིང་མ་བྱེད་ཡོན་བདག་རྣམས། །བཟང་རུང་ངན་རུང་གཡས་གཡོན་ཁྱིམ་མཚེས་དགོས། །ཁྱིམ་མཚེས་
སྡང་པོ་མ་བྱེད་ཡོན་བདག་རྣམས། །ཕྱུགས་ལ་རྡེག་རྡུང་བྱས་ན་གཡང་ལྷ་ཉམས། །སྒོ་ཕྱུགས་བྱམས་པས་སྐྱོངས་ཤིག་ཡོན་བདག་རྣམས། །ཁོང་ཁྲོས་རང་གཞན་གཉིས་
ཕུང་དགེ་རྩ་འཇོམས། །དགྲ་ལ་ཞེ་སྡང་མ་ཆེ་ཡོན་བདག་རྣམས། །ཚེ་སྟོད་གཉེན་ཡང་ཚེ་སྨད་དགྲ་རུ་འགྱུར། །གཉེན་ལ་གདུང་སེམས་མ་ཆེ་ཡོན་བདག་རྣམས། །སེར་སྣ་
བྱས་ན་ཡི་དྭགས་གནས་སུ་སྐྱེ། །གཡོག་པོར་ལྟོ་གོས་བྱིན་ཅིག་ཡོན་བདག་རྣམས། །ཕྱི་མའི་ཡུལ་ལ་ཟས་ནོར་ཁྱེར་ས་མེད། །དབུལ་པོར་སྦྱིན་པ་ཐོངས་ཤིག་ཡོན་བདག་ནྡྷེ



།རྣམས། །ཕ་མ་བཀུར་ན་བུ་ལ་བསོད་ནམས་སྐྱེ། །རྒས་དུས་བྱམས་པས་སྐྱོངས་ཤིག་ཡོན་བདག་རྣམས། །མར་མེ་ཕུལ་ན་ཕྱི་མར་གཟུགས་
བྱད་མཛེས། །ལྷ་ལ་མར་མེ་ཕུལ་ཅིག་ཡོན་བདག་རྣམས། །ཕྱག་དང་སྐོར་བས་ལུས་ཀྱི་སྒྲིབ་པ་འདག །རྟེན་ལ་ཕྱག་སྐོར་གྱིས་ཤིག་ཡོན་བདག་རྣམས། །ཁནི་ཁ་མཆུ་
༡ ཀུན་གྱི་རྩ་བ་ཡིན། །དོན་མེད་ལབ་ལོབ་མ་མང་ཡོན་བདག་རྣམས། །ཆོས་ཀྱི་སྙིང་པོ་ཡི་གེ་དྲུག་མ་ཡིན། །རྒྱུན་དུ་མ་ཎི་བགྲོངས་ཤིག་ཡོན་བདག་རྣམས། །བསམ་པ་
བཟངན་ཅི་བྱས་ཆོས་སུ་འགྲོ། །བསམ་པ་བཟང་བོ་གྱིས་ཤིག་ཡོན་བདག་རྣམས། །བསོད་ནམས་འཛད་པའི་རྒྱུནི་བསམ་ངན་ཡིན། །བསམ་ངན་ཡིད་ལ་མ་འཛིན་ཡོན་
བདག་རྣམས། །དུས་ངན་སྙིགས་མའི་མི་ལ་བློ་གཏད་མེད། །བློ་ཕུགས་ཆོས་ལ་གཏོད་ཅིག་ཡོན་བདག་རྣམས། །གྲོས་དེ་འདྲི་ན་རྒྱལ་བའི་བཀའ་ལ་དྲིས། །ལེགས་ཉེས་
གསལ་བར་སྟོན་ནོ་ཡོན་བདག་རྣམས། །མི་ལ་མ་རེ་ལྷ་ལ་གསོལ་བ་ཐོབས། །ཅི་བསམ་ཆོས་བཞིན་འགྲུབ་པོ་ཡོན་བདག་རྣམས། །ངནི་མི་སྡོད་རྒྱལ་ཁམས་གཞན་དུ་



མགུར་འབུམ་སྨད་ཆ་
འགྲོ༑ །ཁྱེད་རྣམས་བདེ་བར་བཞུགས་ཤིག་ཡོན་བདག་རྣམས། །དནི་འོ་སྐོལ་ཚེ་འདིར་མི་མཇལ་ཡང་། །ཕྱི་མར་མཇལ་བར་སྨོནནོ་ཡོན་བདག་རྣམས། །གླུ་འདི་ཐོས་ཚད་
སྐྱེ་བོ་ཕོ་མོ་ཡིས། །གཏན་དུ་བདེ་བའི་སྐྱིད་འགོ་ཚུགས་པར་ཤོག །ཅེས་པ་འདི་ཡང་དད་ཅན་ཡོན་བདག་ཕོ་མོ་ཡོངས་ལ་འགྲོ་ཁར་སྨྲས་པའོ། །དཔལ་ལྡན་བླ་མ་རྣམས་ལ་གསོལ་བ་འདེབས། །
དམ་ལྡན་མཆེད་གྲོགས་རྣམས་ལ་ཐུགས་རྗེས་གཟིགས། །དཔོན་གྱི་མཆོག་ཏུ་བླ་མ་དམ་པ་སྟེན། །དགོས་སར་བསླུ་བ་མེད་དོ་མཆེད་གྲོགས་རྣམས། །སྐྱབས་ཀྱི་མཆོག་ཏུ་
བསླུ་མེད་དཀོན་མཆོག་སྟེན། །སྲིད་ཞིའི་འཇིགས་ལས་སྐྱོབ་པོ་མཆེད་གྲོགས་རྣམས། །ནོར་གྱི་མཆོག་ཏུ་འཕགས་པའི་ནོར་བདུན་གསོགས། །ནམ་ཡང་འཛད་པ་མེད་དོ་
མཆེད་གྲོགས་རྣམས། །ཟས་ཀྱི་མཆོག་ཏུ་ཟག་མེད་ཏིང་འཛིན་ཟོ། །བཀྲེས་སྐོམ་སྡུག་བསྔལ་སེལ་ལོ་མཆེད་གྲོགས་རྣམས། །གོས་ཀྱི་མཆོག་ཏུ་གཏུམ་མོའི་བདེ་དྲོད་
སྦོར༑ །དབྱར་དགུན་གྲང་དྲོ་མེད་དོ་མཆེད་གྲོགས་རྣམས། །ཉེ་གནས་མཆོག་ཏུ་རང་གི་ལག་པ་སྟེན། །དགོས་སར་ནམ་ཡང་སླེབ་པོ་མཆེད་གྲོགས་རྣམས། །ཁང་པའི་སྒྱུ་



ཨ༄༅། །
།མཆོག་ཏུ་རང་བྱུང་བྲག་ཕུག་སྟེན། །ཞིག་གསོ་ཐིགས་ཚགས་མི་དགོས་མཆེད་གྲོགས་རྣམས། །གྲོགས་ཀྱི་མཆོག་ཏུ་རང་བྱུང་ཡེ་ཤེས་སྟེན། །
དགའ་བདེ་རྒྱུན་མི་འཆད་དོ་མཆེད་གྲོགས་རྣམས། །བུ་ཡི་མཆོག་ཏུ་རིག་པའི་ཁྱེའུ་གསོས། །རྒྱལ་བའི་གདུང་རྒྱུད་འཛིནན་མཆེད་གྲོགས་རྣམས། །ས་ཞིང་མཆོག་ཏུ་
༡ འགྱུར་མེད་དད་པ་སྟེན། །དགེ་བའི་སྟོན་ཐོག་འབྱུང་ངོ་མཆེད་གྲོགས་རྣམས། །ཕ་ཡུལ་མཆོག་ཏུ་ཕྱོགས་མེད་རྒྱལ་ཁམས་བཟང་། །ཕྱོགས་རིས་ཆགས་སྡང་ཟད་དོ་མཆེད་
གྲོགས་རྣམས། །དགོན་གཞིའི་མཆོག་ཏུ་ངེས་མེད་རི་ཁྲོད་ཟུངས། །ཐུགས་དམ་དགེ་སྦྱོར་འཕེལ་ལོ་མཆེད་གྲོགས་རྣམས། །སྐྱོང་རྒྱུའི་མཆོག་ཏུ་འགྲོ་དྲུག་སེམས་ཅན་
སྐྱོངས། །ཕན་ཐོགས་ཤུགས་ཀྱིས་ཡོང་ངོ་མཆེད་གྲོགས་རྣམས། །འདུལ་རྒྱུའི་མཆོག་ཏུ་རང་རྒྱུད་ཉོན་མོངས་ཐུལ། །ཕྱི་དགྲ་འདུལ་མི་དགོས་སོ་མཆེད་གྲོགས་རྣམས། །
ལས་ཀྱི་མཆོག་ཏུ་ཆོས་སྤྱོད་བཅུ་ལ་འབོད། །བསོད་ནམས་དཔག་མེད་ཐོབ་པོ་མཆེད་གྲོགས་རྣམས། །འགྲོ་འདུག་མཆོག་ཏུ་ཕྱག་དང་སྐོར་བ་རེམ། །ལས་ངན་སྡིག་སྒྲིབ་



འདག་གོ་མཆེད་གྲོགས་རྣམས། །གཏམ་གྱི་མཆོག་ཏུ་ཆོས་ཀྱི་གླེང་མོ་གྱིས། །ཐོས་ཚད་རྣམས་ལ་ཕན་ནོ་མཆེད་གྲོགས་རྣམས། །ཡི་དམ་མཆོག་ཏུ་ཐུགས་རྗེ་ཆེན་པོ་སྟེན། །
བོད་ཀྱི་ལྷ་སྐལ་ཡིན་ནོ་མཆེད་གྲོགས་རྣམས། །ཁ་ཏོན་མཆོག་ཏུ་ཡི་གེ་དྲུག་མ་བགྲོངས། །ཆོས་ཀྱི་སྙིང་པོ་ཡིན་ནོ་མཆེད་གྲོགས་རྣམས། །ཆོས་སྐྱོང་མཆོག་ཏུ་ཡེ་ཤེས་པ་
རྣམས་སྟེན། །ཀོ་ལོང་ཕྲག་དོག་ཆུང་ངོ་མཆེད་གྲོགས་རྣམས། །སྒོམ་གྱི་མཆོག་ཏུ་སྟོང་ཉིད་སྙིང་རྗེ་སྒོམས། །མྱུར་དུ་སངས་རྒྱས་ཐོབ་པོ་མཆེད་གྲོགས་རྣམས། །བདེ་
བའི་མཆོག་ཏུ་དམ་པའི་ལྷ་ཆོས་གྱིས། །འདི་ཕྱི་གཉིས་ཀར་ཕན་ནོ་མཆེད་གྲོགས་རྣམས། །ངནི་མི་སྡོད་ཡུལ་ཕྱོགས་གཞན་དུ་འགྲོ། །ཁྱེད་རྣམས་འདི་བཞིན་མཛོད་ཅིག་
མཆེད་གྲོགས་རྣམས། །དེང་ནས་བཟུང་སྟེ་ཚེ་རབས་ཐམས་ཅད་དུ། །ཡང་ཡང་མཇལ་བར་སྨོན་ནོ་མཆེད་གྲོགས་རྣམས། །གླུ་འདི་ཐོས་ཚད་སྐྱེ་བོ་ཕོ་མོ་རྣམས། །ཅི་
བསམ་ཆོས་བཞིན་འགྲུབ་པའི་བཀྲ་ཤིས་ཤོག །ཅེས་པ་འདི་ཡང་དམ་ལྡན་མཆེད་གྲོགས་ཡོངས་ལ་འགྲོ་ཁར་སྨྲས་པའོ། །ལྷར་བཅས་འགྲོ་བའི་གཙུག་རྒྱན་བླ་མ་རྗེ། །རྗེ་བཙུན་འཇམ་དཔལ་སྒྱུ



།དབྱངས་ལ་ཕྱག་འཚལ་ལོ། །མཁས་པ་རྣམས་ཀྱི་གསུང་གི་རྗེས་འབྲངས་ནས། །མཁས་བླུན་ཡོངས་ལ་ཕན་པའི་གླུ་དབྱངས་ལེན། །སྔོན་
དུས་ཆོས་རྒྱལ་སྲོང་བཙན་སྒམ་པོ་ཡིས། །མི་དགེ་བཅུ་སྤངས་ཁྲིམས་བསྡམས་བོད་ཁམས་བསྐྱངས། །ཁ་ཙམ་མིན་པར་དེ་ཡི་རྣམ་ཐར་ལ། །ཁ་མིག་ཡར་ལྟ་རྒྱལ་བློན་ཀུན་
གྱིས་གྱིས། །རྒྱལ་པོ་ཟླ་བས་དབུ་ཡང་སྦྱིན་པར་བཏང་། །དྲི་མེད་ཀུན་ལྡན་སྤྱན་ཡང་སྦྱིན་ལ་ལྟོས། །དེ་འདྲའི་ལུས་སྲོག་གཏོང་བར་མ་ནུས་ཀྱང་། །སྦྱིན་པ་གཏོང་བ་རྒྱལ་
* པོའི་ཆོས་ལུགས་ཡིན། །བུང་བས་མེ་ཏོག་མདངས་ལ་མི་གནོད་བཞིན། །རིམ་བཞིན་སོང་ནས་སྦྲང་རྩི་ལེན་ལ་ལྟོས། །རྒྱལ་པོས་མི་སེར་རྣམས་ལ་མི་གནོད་བཞིན། །ཀུན་
ལ་རིམ་བཞིན་ཁྲལ་ཡང་སྡུད་ཤེས་གྱིས། ཤེད་མོང་རྒྱས་པའི་སྒོ་ཕྱུགས་གཡག་རྣམས་ལ། །འབྲོག་པ་འགའ་རེས་ཁྲག་ཀྱང་གཏར་བ་མཐོང་། །མི་སེར་རྣམས་ལ་ལོངས་
སྤྱོད་འཛོམས་པའི་ཚེ། །ཁྲལ་ཡང་ཅུང་ཟད་སྐབས་རེ་བཞག་ན་ཡོང་། །ཤེད་མེད་གཡག་ལ་ཡང་ཡང་ཁྲག་གཏར་ན། །ཐ་མ་ཁྲག་ཀྱང་མི་ཡོང་ཆུ་སེར་ཐོན། །མི་སེར་ ཙྪི



མགུར་འབུམ་སྨད་ཆ་
རྣམས་ལ་ཡང་ཡང་ཁྲལ་བཞག་ན། །ཐ་མ་ཁྲལ་ཀྱང་མི་ཁུར་ཡུལ་ནས་ཐོན། །མགོ་བོ་གཅིག་པུ་འཚམས་པས་ཅི་ལ་ཕན། །ཡན་ལག་རྣམས་ཀྱང་འཛོམས་ན་མགོ་བོའི་
རྒྱན༑ །རྒྱལ་པོ་གཅིག་པུ་ཡོད་པས་ཅི་ལ་ཕན། །འབངས་འཁོར་ཀུན་ཀྱང་ཕྱུགན་རྒྱལ་པོའི་རྒྱན། །གང་ཞིག་གསེར་གྱི་རི་ལ་གནས་བཅས་ན། །དེ་ཡི་འདབ་ཆགས་ཐམས་
ཅད་གསེར་དུ་འགྱུར། །ཆོས་རྒྱལ་ཆེན་པོ་ཞིག་ལ་རྟེན་བཅས་ན། །དེ་ཡི་འཁོར་འབངས་ཐམས་ཅད་སྐྱིད་པར་འགྱུར། །ཐིགས་པས་རྒྱུན་དུ་བརྡུང་བའི་ཁང་བ་ལས། །ཕྱི་
རོལ་གད་ཁུང་ཞིག་ནས་བསྡད་པ་སྐྱིད། །དཔོན་པོ་ཞལ་ངོ་ནག་པའི་ཇ་ཆང་ལས། །གཡོག་པོ་ཐང་ཀ་ཡངས་པའི་ཆུ་ར་སྐྱིད། །རང་ལ་དགོས་པ་མིག་གཉིས་ཡིན་པས་
འཚོས། །མ་ལ་ཡོད་པ་བུ་ཚ་ཡིན་པས་བྱམས། །འབངས་ལ་དགོས་པ་རྒྱལ་བློན་ཡིན་པས་བཀུར། །རྒྱལ་པོར་ཡོད་པ་འབངས་རྣམས་ཡིན་པས་སྐྱོངས། །འོག་ཁང་
བཤིག་ནས་སྟེང་ཁང་ཕུབ་ན་ཡང་། །སྟེང་འོག་གཉིས་ཀ་འགྱེལ་བའི་ལས་ཀ་ཡིན། །མི་སེར་གཏོར་ནས་དཔོན་པོས་ཁྲལ་བསྡུས་ཀྱང་། །དཔོན་གཡོག་གཉིས་ཀ་སྡུག་པའི་



༄༅། །བྱ་བ་ཡིན། །ནགས་ཚལ་མང་བོའི་ནང་དུ་བལྟས་ན་ཡང་། ཤིང་ལ་ཡ་ཡོ་མེད་པའི་དྲང་པོ་དཀོན། །མི་ཡང་མང་པོའི་ནང་དུ་བལྟས་པའི་ཚེ། །
སྐྱོན་མེད་ཡོན་ཏན་ལྡན་པ་རེ་རེ་ཙམ། །གང་ནས་ཚད་ཀྱང་ལོངས་པའི་རས་ཁ་གང་། །གང་ལ་བསྟན་ཀྱང་མི་ཡིས་ཉོ་བ་ཡིན། །གང་ནས་བལྟས་ཀྱང་སྐྱོན་མེད་ཡོན་ཏན་
ཅན༑ །གང་དུ་སོང་ཡང་མི་ཡིས་བཀུར་བར་འགྱུར། །ལྕང་མ་ཐམས་ཅད་ཆུ་ཡི་ཕྱོགས་སུ་གཡོན། །སྤྲེའུ་ཐམས་ཅད་ནགས་ཀྱི་ཁྲོད་ལ་དགའ། །གཏམ་རྣམས་ཐམས་ཅད་
༧། འདོད་པའི་ཕྱོགས་སུ་གཏོང་། །མི་རྣམས་ཐམས་ཅད་ཕྱུག་པོའི་བུ་ལ་དགའ། །ལྦ་བ་མེད་ན་གླིང་ཕྲན་འགའ་ཞིག་ན། །ཡན་ལག་གཅིག་དེ་ཉམས་པའི་སྐྱོན་དུ་བརྗོད། །ངན་
སྤྱོད་གཡོ་སྒྱུ་མེད་པའི་གཉོམ་ཆུང་ལ། །བཟོ་ལྟ་མི་འདུག་ཟེར་ནས་འཕྱ་མི་རིགས། །འབྲུ་ལྡན་སྙེ་མ་མགོ་བོ་གུག་ནས་འདུག །འབྲས་མེད་ལང་ལོང་རྣམས་ཀྱི་མགོ་འཕང་
མཐོ༑ །ཡོན་ཏན་ལྡན་ན་ཞི་ཞིང་དུལ་བར་གནས། །ཡོན་ཏན་མེད་ན་རང་མཐོང་ང་རྒྱལ་ཆེ། །བྱང་བསྟན་ཕུག་པར་ཉི་མ་མི་འཆར་ཡང་། །ཕྱོགས་གཞན་ཕུག་པའི་མུན་པ་



མགུར་འབུམ་སྨད་ཆ་
ཅིས་མི་སེལ། །མ་རབས་རྣམས་ལ་བཤད་པས་མི་ཕན་ཡང་། །ཡ་རབས་རྣམས་ཀྱི་སེམས་ལ་ཅིས་མི་ཕན། །བྱིས་པས་རྒན་པོའི་གཏམ་གྱི་རྗེས་ཟློས་ཤིག །ཐུབ་ཀྱང་དེ་
ལ་ཕ་མས་མཚར་དུ་འཛིན། །བློ་ཆུང་བདག་ཀྱང་མཁས་པའི་གསུང་བཞིན་དུ། །འདི་འདྲ་སྨྲས་ལའང་མཁས་པ་དགྱེས་པར་རིགས། །མིག་ལྡན་རྣམས་ཀྱིས་མཐོང་ཀྱང་
ལོང་བ་ཡིས། །ལམ་དེར་ཞུགས་ཞེས་བཤད་ལ་འགལ་བ་ཅི། །བློ་ལྡན་རྣམས་ཀྱིས་ཤེས་ཀྱང་རྨོངས་པ་ངས། །དེ་ལྟར་མཛོད་ཅེས་བཤད་ལ་འགལ་མེད་སྙམ། །གསལ་
དྭངས་ཡིད་འོང་དམར་སེར་ལི་ཁྲིའི་མཚོར། །ཉི་འོད་ལྷུང་ཚེ་སྔར་བས་ཆེས་ཆེར་གསལ། །བློ་ལྡན་རྣམས་ལ་བསླབ་བྱ་བྱས་པའི་ཚེ། །སྔར་བས་སེམས་རྒྱུད་ཆེས་ཆེར་
བཟང་བར་འགྱུར། །རྣམ་དག་འཛིན་མའི་གཞི་ལས་དཔག་བསམ་ཤིང་། །རྣམས་ཀྱི་རྩ་བ་བརྟན་ཅིང་རྩེ་མོ་རྒྱས། །རྣམ་དཀར་དགེ་བའི་མཐུ་ལས་རྒྱལ་བློན་སྲས། །རྣམས་
ཀྱི་སྐུ་ཚེ་རྒྱལ་མཚན་བརྟན་གྱུར་ཅིག །རྣམ་ཐོས་སྲས་དང་ཇོ་ལྷ་ནོར་རྒྱུན་མ། །རྣམས་ཀྱི་ནོར་རྣམས་མི་ཟད་འཕེལ་བ་བཞིན། །རྣམ་ཀུན་རྗེ་འབངས་མངའ་ཐང་འབྱོར་བ་ སྒྱུ



སྐུ་
༄༅། །རྒྱས། །རྣམ་མང་འགྲོ་ལ་ཕན་པའི་བཀྲ་ཤིས་ཤོག །ཅེས་པ་འདི་ནི་དད་གཏོང་བློ་གྲོས་ཆེ་བའི་མན་ཐང་རྒྱལ་པོ་ལ་སྨྲས་པའོ། །ངག་གི་དབང་ཕྱུག་རྗེ་བཙུན་འཇམ་
པའི་དབྱངས། །དབྱངས་ཅན་ལྷ་མོས་ལེགས་བཤད་དགའ་སྟོན་སྩོལ། །སྔོན་གྱི་མཁས་པ་རྣམས་ཀྱི་ལུགས་སྲོལ་བཞིན། །རྣལ་འབྱོར་ངས་ཀྱང་ལུགས་གཉིས་བསླབ་བྱ་
སྟོན༑ །བྱ་བ་གང་བྱེད་སྔོན་དུ་རྟོག་དཔྱོད་ཐོངས། །མ་བརྟགས་པ་ཡི་བྱ་བ་བྱེད་མི་རུང་། །ཐུན་མོང་བྱ་བ་གྲོས་ཀྱིས་བསྒྲུབ་པར་བྱ། །རྗེས་ནས་མ་འགྲུབ་ན་ཡང་ཁག་ངན་
མེད༑ །དཀྲུགས་ཤིང་བྱེད་མཁན་གྲོས་ཀྱི་ཁྱུར་མ་འཇུག །བུད་མེད་ངན་མའི་གྲོས་ལ་ཉན་མི་རུང༌། །ཐམས་ཅད་གྲོས་བྱས་བྱེད་ངོ་མཐིངསན། །ཤ་ཚ་ཉམས་ཅན་ཡུལ་མི་
རྒན་ལ་དྲིས། །གྲོས་མཐིལ་རེ་ཞིག་མི་ལ་མ་བཤད་པར། །རྟོག་དཔྱོད་ཞིབ་ཏུ་ཐོངས་དང་ཉེན་མི་འབྱུང་། །བཟའ་མི་ཁ་འཆམ་ཟོས་ནས་ཚར་བ་དང་། །ཡུལ་མི་གྲོས་བྱས་
ལད་ན་འགྱོད་པ་མེད། །བྱ་བ་ཆེན་པོ་སྒྲུབ་ཚེ་ཆུང་ངུའི་ནོར། །ཆུད་ཟོས་སོང་ཀྱང་དེ་ལ་སེར་སྣ་སྤང་། །ཡིད་ལ་ཤར་ཚད་ལག་ཏུ་ལེན་མི་རུང་། །ལག་ཏུ་བླངས་ཚད་མཐའ་



རུ་ཐོན་པར་བྱ། །རང་གིས་མི་ཤེས་རོགས་ལ་མ་དྲིས་ན། །རྗེས་ནས་ཉེས་ཚེ་འགྱོད་པ་ཆེན་པོ་འོང་། །མ་རབས་མང་པོའི་དཔོན་པོ་བྱེད་པ་ལས། །ཡ་རབས་ཤིག་གི་
གཡོག་པོ་བྱསན་སྐྱིད། །ཁྲེལ་མེད་དཔོན་དང་གཉེན་ལ་རེ་བ་ལས། །ཁྲེལ་ཡོད་གཞུང་བཟང་གཞན་ལ་སྐྱབས་ན་བཟང་། །བློ་གཏད་མེད་པའི་སྤུན་དང་འགྲོགས་པ་ལས། །
# ཤ་ཚ་སྙིང་ཉེའི་གྲོགས་དང་འགྲོགས་ན་བདེ། །དགྲ་ལ་སྡང་ཡང་འཕྲལ་དུ་མི་ཁྲོ་བར། །རྗེས་སུ་འཇམ་པའི་ཐབས་ཀྱིས་གདུལ་བར་བྱ། །གཉེན་ལ་བྱམས་ཀྱང་ཁ་རུ་མི་
འདོན་པར། །སེམས་ལ་བཞག་ནས་མི་མངོན་ཤུགས་ཀྱིས་སྐྱོངས། །ཟསནོར་འདོད་ཀྱང་ཧམ་པ་མི་བྱེད་པར། །ངག་འཇམ་ཐབས་མཁས་མི་གནོད་བཞིན་དུ་ལེན། །གཉེན་
གྲོགས་མགྲོན་རྣམས་ཐོག་མར་འཛུམ་གྱིས་བསུ། །ཟས་སྐོམ་བྱིན་ན་གཏམ་སྙན་ཡོང་སྒོ་མང་། །ལང་ཤོར་རྐུན་པོ་མི་ཡི་ཁྱུར་མི་ཆུད། །དེ་དང་འགྲོགས་ན་གཏམ་ངན་
ཤུགས་ཀྱིས་འོང་། །མི་དགའི་རྣམ་འགྱུར་བསྟན་ན་གྲོགས་ལ་གཟན། །མིག་ལོག་བཙོག་པ་སུ་ལའང་མ་སྟོན་ཅིག །ལག་ཏུ་བྱུང་ཚད་ཐམས་ཅད་ཁར་མ་རྒྱག །གསོག་ ཙྩུ



༄༅། །འཇོག་མཁས་པོ་གྱིས་དང་ཕྱུག་པོར་འགྱུར། །རྒྱལ་པོ་ནོར་ལ་ཧམ་པ་མི་ཆེ་བར། །རང་གི་ལོངས་སྤྱོད་རྣམས་ཀྱིས་ཆོག་ཤེས་གྱིས། །འབངས་
རྣམས་ཀུན་ཀྱང་ཕན་ཚུན་མི་འཁྲུག་པར། །དཔོན་པོའི་གསུང་བཞིན་རང་སར་གནས་ན་ལེགས། །ཁྱིམ་ཚང་ཀུན་གྱིས་འཐབ་མོ་མ་རྒྱག་དང༌། །ཁ་ལ་ཟ་རྒྱུ་མེད་རུང་སེམས་
ཁ་བདེ། །ཅི་བསམ་ཐམས་ཅད་ཡིད་བཞིན་འགྲུབ་པ་ལ། །བསོད་ནམས་དཔག་མེད་དགོས་ཞེས་མཁས་པས་གསུངས། །ཕྱི་མ་ཕར་ཞོག་འཇིག་རྟེན་ཁམས་འདིར་ཡང་། །
བདེ་བའི་ཐབས་སུ་ཚོགས་བསགས་བྱེད་པ་གཅེས། །ཚེ་འདི་བདེ་རུང་སྡུག་རུང་ཡུད་ཙམ་ཡིན། །ཕྱི་མར་བདེ་ཐབས་དམ་པའི་ལྷ་ཆོས་གྱིས། །ཆོས་ལ་བཟང་ངན་མེད་ཀྱང་
ཕ་མེས་དུས། །དར་བའི་ཆོས་དང་ཆོས་སྐྱོང་བསྟེན་ན་ཤིས། །འདི་དང་འདི་འདྲ་ཤེས་ནས་བྱེད་པ་རྣམས། །མཐོ་ནས་མཐོ་རུ་འགྲོའོ་ཤེས་ལྡན་རྣམས། །འདི་ལྟར་བགྱིས་
པའི་རྣམ་དཀར་དགེ་བ་ཀུན། །ཀུན་ལ་ཕན་ཐོགས་འབྱུང་བའི་རྒྱུ་རུ་བསྔོ། །མིནོར་ཟས་གསུམ་འཛོམ་པའི་སྨོན་ལམ་འདེབས། །བདེ་སྐྱིད་སྙན་གསུམ་འབྱུང་བའི་བཀྲ་ཤིས་



[
མགུར་འབུམ་སྨད་ཆ་
ཤོག །ཅེས་པ་འདི་ཡང་རྣམ་དཀར་དགེ་ཕྱོགས་ལ་མོས་པའི་གློ་བོ་ཁྲིཐོག་རྒྱལ་པོ་ལ་གདམས་པའོ། ཤེས་བྱ་ཀུན་མཁྱེན་མཁྱེན་རབ་འཇམ་དཔལ་དབྱངས། །དབྱངས་ཅན་ལྷ་མོས་ཤེས་རབ་དངོས་
གྲུབ་སྩོལ། །འཇིག་རྟེན་མི་ཆོས་ལུགས་དང་ལྷ་ཆོས་ལུགས། །ལུགས་གཉིས་ཤེས་ན་འདི་ཕྱི་གཉིས་ཀར་བདེ། །ལྷ་ཆོས་ལྟ་ཞོག་འཇིག་རྟེན་མི་ཆོས་ཀྱང་། །འགྲུབ་ཕྱིར་
མཆོད་སྦྱིན་གང་ནུས་བྱེད་པ་གནད། །དྲིན་ཅན་མི་དེ་ནམ་ཡང་སུན་མ་འཇུག །ཕ་དང་མ་ལ་རྒས་ཁར་དྲིན་གཟོ་གྱིས། །མཐོན་པོར་གྱུར་ཚེ་རང་མཐོང་ང་རྒྱལ་སྤོངས། །ཀུན་
གྱིས་བཀུར་ཚེ་སྤྱི་ལ་བྱམས་སྐྱོང་གྱིས། །དགྲ་ལ་ཧ་ཅང་སྡང་ན་རང་ཡང་བརླག །གཉེན་ལ་ཧ་ཅང་བྱམས་ན་ལང་ལ་འཆོར། །དཔེ་ངན་གཞན་ལ་བཏོན་ན་རང་ལ་འཁོར། །
ཚིག་ངན་མི་ལ་བརྒྱབ་ན་རང་ལའང་འོང་། །གཡོག་པོར་ཧ་ཅང་སྡང་ན་འཁོར་མཁན་མེད། །གྲོགས་ལ་རྔན་ཅན་མངན་སེམས་ལ་གནོད། །གཞན་གྱི་ཡོན་ཏནབརྗོད་ན་
སེམས་ལ་ཕན། །བུ་ལ་ཉེས་སྐྱོན་བཤད་ན་རྗེས་སུ་ཕན། །སྙིང་གཏམ་ཁ་མང་མི་ལ་མི་བཤད་གསང་། །སྙིངནོར་འདོད་པ་ཅན་ལ་མི་སྟོན་སྦ། །ཟས་ཞིམ་ལྐོག་ནས་མ་ཟ་
192



།གཞན་ལ་བྱིན། །གོས་བཟང་ཁྱིམ་ནས་མ་བཟད་ཁྲོམ་དུ་ངོམ། །ཟེར་ཚད་བདེན་པར་མ་འཛིན་རྟོག་དཔྱོད་ཐོངས། །དྲན་ཚད་ཁ་རུ་མ་འདོན་
ཁོག་ཏུ་ཆུགས། །མ་བཤད་སུས་ཀྱང་མི་གོ་རྒྱུ་མཚན་ཤོད། །མ་འབར་བུས་ཀྱང་མི་ཉན་རང་སར་རྒོལ། །མ་བསླབས་སུས་ཀྱང་མི་ཤེས་ཡོན་ཏན་སློབས། །མ་བྱིན་གཉེན་
ཡང་མི་འཁོར་མཁོ་བ་བྱིན། །མཐོན་པོ་ང་རྒྱལ་ཅན་གྱི་མཚང་མ་འབྲུ། །བསམ་ངན་ཕྱི་ཐག་ཐུང་དང་གྲོགས་མ་བྱེད། །ཕྱུག་པོས་ལོངས་སྤྱོད་ཤེས་ན་རང་གཞན་སྐྱིད། །
# དབུལ་བོས་ཟ་ཤེས་བྱས་ན་རང་སྡུག་ཆུང་། །ཡོད་པས་སྡུག་སྐད་མ་ཆེ་གཞན་གྱིས་ཤེས། །མེད་པོས་སྐྱིད་འདོད་མ་ཆེ་ཁྱིམ་མཚེས་འཕྱ། །ཁ་གདངས་སྤར་བསྡམས་མི་དང་
འབྲེལ་ཚད་འཕུང་། །ཁ་འཇམ་གཡོ་རྒྱུ་ཅན་ལ་དོགས་ཟོན་གྱིས། །གང་ཕན་མི་ཤེས་གཉོམ་ཆུང་རིས་མ་བོར། །གང་བདེན་མི་ཤེས་གཞན་ལ་རྒྱུ་མཚན་དྲིས། །མཁས་པ་
རིས་སུ་མ་བོར་ཡོན་ཏན་ལོངས། །མི་མང་དགྲ་རུ་མ་ལེན་གཉེན་དུ་ཁུག །རྫུན་དང་གཡོ་སྒྱུ་མེད་ན་ནམ་ཕུགས་བཟང་། །གང་བཅོལ་གོ་ཆོད་བྱུང་ན་བྲན་གྱི་རབ། །ཁ་ཉུང་
103



མགུར་འབུམ་སྨད་ཆ་
ལག་པ་གཙང་བ་ཡོན་ཏན་མཆོག །བྱས་ཡུས་ཆེ་ན་ལས་ལ་ངོ་སོ་ཆུང་། །དྲིན་འདྲེན་མང་ན་དགའ་བའི་དུང་སེམས་འཆོར། །གྱོང་མང་བཏང་ན་གཉེན་ཡང་ཞེན་པ་ལྡོག །བློ་
སྣ་མང་ན་གྲོགས་ཀྱང་སྣང་བ་སུན། །ཕོག་དུག་ཅན་གྱི་གཏམ་གྱིས་དགྲ་བོ་འགུགས། །མི་སྙིང་བཅོལ་བའི་གཏམ་དེ་ཁར་མ་འདོན། །ཡ་རབས་དམའ་སར་ཕབ་ན་ཀུན་ལ་
གནོད། །མ་རབས་མཐོ་སར་བཞག་ན་ཀུན་ལ་སྡང་། །ཕྲན་བུའི་ཁེ་ལ་བལྟས་ནས་ཉེན་མ་ཉོ། །གྲོགས་ངན་ཁ་ལ་ཉན་ནས་སྡིག་མ་བྱེད། །སྐྱིད་པོ་བྱུང་དུས་མ་ངོམ་སྔག་
ཕོངས་སྐྱོངས། གྲོས་ཉེས་བྱུང་དུས་མ་དུ་ཕྱིན་ཆད་གཟོབས། །མི་ཉན་པ་ལ་ནན་གྱིས་གྲོས་མ་འདེབས། །མེད་པ་རྣམས་ལ་ཁྱེར་ཤོག་མ་ཟེར་ཅིག །མི་ཡོང་བ་ལ་ནན་
གྱིས་ལས་མ་བཅོལ། །མི་ཤེས་པ་ལ་ཀོ་ལོང་མ་ཆེ་ཞིག །འཕྲད་མ་ཐག་ཏུ་མི་ལ་གྲོགས་མ་བྱེད། །འདྲིས་མ་ཐག་གི་གྲོགས་ལ་བློ་མ་གཏོད། །སེམས་ལ་བབས་མ་ཐག་ཏུ་
འཛུམ་མ་སྟོན། །མ་བབས་པ་ཞིག་བྱུང་རུང་བཞིན་མ་གནག །དགོས་མེད་མི་སེར་མནར་བའི་ལས་མ་བྱེད། །འབབ་ངེས་ཁྲལ་ཡང་མ་ལྕི་ཡང་དུ་ཆུགས། །ཚེ་འདིར་དེ་རྒྱུ་



གོ་བརྒྱད་
༄༅། །ལྟར་བྱས་ན་སྐྱིད་པར་ངེས། །ཕྱི་མར་སྐྱིད་པར་འདོད་ན་ལྷ་ཆོས་གྱིས། །དེ་དང་དེ་འདྲ་ཤེས་ནས་བྱེད་པ་རྣམས། །བདེ་ནས་བདེ་བར་འགྲོའོ་བློ་
ལྡན་རྣམས། །འདི་ལྟར་ལེགས་པར་བཤད་པའི་དགེ་བ་རྣམས། །འདི་བཞིན་བྱེད་པ་རྣམས་ལ་ཕན་ཕྱིར་བསྔོ། །མི་ལ་ཚེ་རིང་ཕྱུགས་ལ་གཡང་འཁྱིལ་ཞིང་། །ས་ལ་བྱིན་
༡ ཆགས་ཡུལ་ལ་བཀྲ་ཤིས་ཤོག །ཅེས་པ་འདི་ཡང་བསམ་པ་བཟང་ཞིང་ཀུན་ལ་བྱམས་པའི་སྒྱུ་ལུང་སྡེ་བ་ལ་གདམས་པའོ། །མི་མངོན་དབྱིངས་ན་བཞུགས་པ་ཡི། །བླ་མ་རྒྱལ་བ་སྲས་བཅས་ཀྱིས། །
སྙོམ་ལས་མཁན་ལ་གཟིགས་སུ་གསོལ། །གཟིགས་ནས་བྱིན་གྱིས་བརླབ་ཏུ་གསོལ། །དྲི་མེད་རྒྱལ་བའི་གསུང་རབ་དང་། །མཚུངས་མེད་བླ་མའི་གསུང་བཞིན་དུ། །རང་
གིས་རང་ལ་གྲོས་ཤིག་འདེབས། །ཉོན་དང་ཚོགས་དྲུག་རང་གྲོལ་བ། །ངན་སོང་སྡུག་བསྔལ་ཕར་ལ་ཞོག །མཐོ་རིས་ན་ཡང་བདེ་བ་མེད། །འོ་སྐོལ་མི་ཡི་སྡུག་བསྔལ་
ནི༑ །སྐྱེ་བའི་སྡུག་བསྔལ་བཤད་ཙ་ན། །རྣམ་ཤེས་མངལ་ན་གནས་པའི་དུས། །མི་གཙང་དོང་ནང་གནས་པ་འདྲ། །དེ་ནས་མངལ་སྒོར་ཐོན་པའི་ཚེ། །འཇུར་མིག་འཕྲང་



མགུར་འབུམ་སྨད་ཆ་
ལ་དྲངས་པ་འདྲ། །སྟན་གྱི་ཐོག་ཏུ་ལྷུང་བའི་ཚེ། །གཅེར་བུར་ཚེར་དོང་ལྷུང་བ་འདྲ། །ཐོག་གི་དྲི་མ་འཁྲུད་པའི་ཚེ། །ལུས་ཀྱི་པགས་པ་བཤུས་པ་འདྲ། །མལ་དུ་བསྙལ་
ནས་བཞག་པའི་ཚེ། །བཀྱིགས་ནས་བཙོན་དོང་བཞག་པ་འདྲ། །རྒས་པའི་སྡུག་བསྔལ་བཤད་ཙ་ན། །ལུས་ཀྱི་སྟོབས་རྣམས་ཐམས་ཅད་ཤོར། །དྲང་བོའི་ལུས་པོ་གཞུ་དང་
འདྲ༑ །འགྲོ་བའི་ཚེན་གོམ་ཚུགས་འཁྱོར། །ལྗོན་ཤིང་རླུང་གིས་བསྐྱོད་པ་འདྲ། །ནག་པོར་སྐྱེས་པའི་སྐྲ་ལོ་དཀར། །མགོ་ཡང་སྤྲ་བའི་མེ་ཏོག་འདྲ། །དུང་སོ་སུམ་ཅུ་
རིམ་བཞིན་བུད། །ཁ་ཡང་བྲག་ཁུང་སྐམ་པོ་འདྲ། །གདོང་ལ་གཉེར་མ་མང་བོ་བྱུང་། །བཟོ་བོ་ཞིག་གི་དྲས་སྟན་འདྲ། །ན་བའི་སྡུག་བསྔལ་བཤད་ཙ་ན། །གློ་བུར་ནད་
ཀྱིས་ཐེབས་པ་དེ། །བྱེའུ་ཆུང་ལུས་ལ་རྡོ་ཕོག་འདྲ། །ཚ་གྲང་མ་སྙོམ་བསིལ་ས་རུ། །བཞག་ཀྱང་མེནང་གནས་པ་འདྲ། །དྲོ་སར་བཞག་ནས་གོས་གཡོགས་ཀྱང་། །ཆུ་
འཁྱགས་ནང་དུ་གནས་པ་འདྲ། །ཞིམ་པའི་ཁ་ཟས་བྱིན་ན་ཡང་། །མིད་པར་མི་འགྲོ་ཡི་དྭགས་འདྲ། །ན་ཚ་ཟུག་གཟེར་སྡུག་བསྔལ་དེ། །བཟོད་མེད་མཚོན་གྱིས་གཤགས་



ལ
༄༅། །པ་འདྲ། །ཉིན་དང་མཚན་མོ་མི་འཁྱོལ་བར། །མཚན་གཅིག་ལོ་དང་ཟླ་བ་འདྲ། །འཆི་བའི་སྡུག་བསྔལ་བཤད་ཙན། །དྲོད་རྣམས་ཐམས་ཅད་
མཐའནས་འཆོར། །ལུས་པོ་ས་རྡོ་འཁྱགས་པ་འདྲ། །ཁ་སྣའི་དབུགས་ཀྱི་རྒྱུ་བ་ཆད། །སྣུམ་ཟད་མར་མེ་ཤི་བ་འདྲ། །ཕུང་བོ་མལ་དུ་བོར་བ་དེ། །མི་གཙང་ཕྱིས་པའི་རྡོ་
དང་འདྲ། །རྣམ་ཤེས་བར་དོར་འཁྱམས་པ་དེ། །རྒྱུས་མེད་ས་ཆའི་མགྲོན་པོ་འདྲ། །ཕྱི་མའི་སྐྱེ་གནས་འཚོལ་བ་དེ། །སྦྲང་མས་སྦྲང་ཚང་འཚོལ་བ་འདྲ། །གར་འགྲོ་
གཏད་སོ་མེད་པ་དེ། །བུ་ཆུང་གཅིག་འཁྱར་བོར་བ་འདྲ། །དེ་འདྲའི་སྡུག་བསྔལ་ལེགས་བསམས་ནས། །འཁོར་བར་ཕྱི་ཕྱག་འཚལ་རེ་རན། །སྐྱེས་པའི་རྗེས་སུ་འཆི་བ་
མཐོང་། །ལང་ཚོ་ལྡན་ཡང་མི་རྟག་པས། །ཕུང་པོའི་འཛིན་པ་བློས་བཏང་ནས། །འཆི་མེད་ཐར་བའི་གོ་འཕང་སྙོགས། །བསགས་པའི་རྗེས་སུ་འཛད་པ་མཐོང་། །ཟས་
ནོར་ལྡན་ཡང་མི་རྟག་པས། །ནོར་རྫས་ཐམས་ཅད་བློས་བཏང་ནས། །འཛད་མེད་འཕགས་པའི་ནོར་བདུན་གསོགས། །བརྩིགས་པའི་རྗེས་སུ་འཇིག་པ་མཐོང་། །རྡོ་མཁར་
197



མགུར་འབུམ་སྨོད་ཚོ
བརྩིགས་ཀྱང་མི་རྟག་པས། །ཕ་ཡུལ་མཁར་ཁང་བློས་བཏང་ནས། །འཇིག་མེད་ཆོས་ཉིད་མཁར་ཁང་རྩིགས། །འདུས་པའི་རྗེས་སུ་འབྲལ་བ་མཐོང་། ཕ་མ་འཛོམས་
ཀྱང་མི་རྟག་པས། །གཉེན་བཤེས་ཐམས་ཅད་བློས་བཏང་ནས། །འབྲལ་མེད་རིག་པའི་གྲོགས་དང་འགྲོགས། །མདོར་ན་འཁོར་བའི་བྱ་བ་ཀུན། །གང་ཡང་མི་རྟག་སྔག་
བསྔལ་རྒྱུ། །ཚེ་འདིའི་བྱ་བ་བློས་བཏང་ནས། །དནི་དམ་པའི་ལྷ་ཆོས་གྱིས། །རང་ལ་ཕན་པའི་བསླབ་བྱ་འདི། །གཞན་མ་ལ་ཡང་ཕན་པར་ཤོག །ཅེས་པ་འདི་ཡང་ཉིནཞིག་
སེམས་ལ་ཤར་བ་ལྟར་རང་ལ་སྨྲས་པའོ། །ལྷར་བཅས་འགྲོ་བའི་གཙུག་གི་རྒྱན། །རྒྱན་གྱིས་རབ་མཛེས་འཇམ་དཔལ་དབྱངས། །དབྱངས་སྙན་སྒྲོག་མཁས་དབྱངས་ཅན་མ། །མ་
ལྟར་བརྩེ་བས་བདག་གཞན་སྐྱོངས། །ཅི་བསམ་ཐམས་ཅད་འགྲུབ་པ་ལ། །བསོད་ནམས་དཔག་ཏུ་མེད་པ་དགོས། །སྐྱེ་འགྲོ་ཀུན་གྱིས་བཀུར་བ་ལ། །ཡོན་ཏན་དཔག་ཏུ་
མེད་པ་དགོས། །བླ་མ་ཡན་ན་སངས་རྒྱས་མེད། །ཐུགས་ལ་འབབ་པའི་ཞབས་ཏོག་དགོས། །ཕ་མ་ཡན་ན་དྲིན་ཅན་མེད། །སེམས་ལ་ཕན་པའི་དྲིན་གཟོ་དགོས། །སྲོག་གླུ



༄༅། །གཅོད་ཡན་ན་སྡིག་པ་མེད། །སྲོག་ལ་བབས་ཀྱང་འཛེམ་པ་དགོས། །རང་གི་ལུས་ལ་རང་གིས་མཚོན། །ཚད་ཀྱང་འགོ་བའི་ལྷ་རྣམས་
འབྲོས། །གཞན་ལ་དུག་མཚོན་ངན་སྔགས་བྱེད། །སྙམ་ཡང་རང་གི་བསོདནམས་འཛད། །ཀུན་ལ་ཕན་པ་ཉི་མ་ཡིན། །ཕྱི་མར་ཕན་པ་ལྷ་ཆོས་ཡིན། །གཞུང་ལ་འབབ་
པ་ཆུ་བོ་ཡིན། །དམྱལ་བར་ལྟུང་བ་སྡིག་པ་ཡིན།. །ཡང་ཡང་བརྡར་ན་ལྕགས་ཀྱང་ཟད། །ཡུན་རིང་བསྒོམས་ན་ཉོན་མོངས་ཐུལ། །ལྗོན་ཤིང་རྒས་པ་བལ་འདབ་ཆགས། །
སྒོམ་ཆེན་རྒས་པ་ཉམས་རྟོགས་ལྡན། །ཁྱི་རྒན་རྒས་ཀྱིན་ཞེ་སྡང་ཚེ། །མི་རྒན་རྒས་ཀྱིན་འདོད་པ་ཆེ། །ཀུན་ལ་མཁོ་བ་བདེ་སྐྱིད་ཡིན། །བདེ་བའི་རྒྱུ་དེ་དགེ་བ་ཡིན། །སུས་
ཀྱང་མི་འདོད་སྡུག་བསྔལ་ཡིན། །སྡུག་བསྔལ་རྒྱུ་དེ་སྡིག་པ་ཡིན། །འདི་ཕྱི་གཉིས་ཀར་ཕན་པའི་ཕྱིར། །དགེ་སྡིག་གཉིས་ཀྱི་བླང་དོར་གྱིས། །ཆོས་ཀུན་གནད་དུ་དྲིལ་ན་
དེ༑ །དེ་བཞིན་བྱས་ན་འཕྲལ་ཕུགས་བདེ། །བདེ་ཐབས་མཛོད་ཅིག་རིགས་ཀྱི་བུ། །བུ་རྣམས་ཡོངས་ལ་ཕན་པར་ཤོག །ཅེས་པ་འདི་ཡང་ཉིན་ཞིག་སེམས་ལ་ཤར་བ་ལྟར་སློབ་མ་རྣམས་ལ་ཕན་མྱི



མགུར་འབུམ་སྨད་ཆ་
ཕྱིར་བྲིས་པའོ། །རབ་མཛེས་གཟུགས་སྐུའི་ཉིན་བྱེད་དབང་པོ་སྐྱེ་དགུ་ཀུན་གྱི་གཙུག་ན་མཛེས། །རབ་སྙན་གསུང་དབྱངས་ལེགས་བཤད་འོད་ཀྱིས་ཐུབ་བསྟན་པདྨོའི་ཚལ་རྣམས་
བཞད། །རབ་འབྱམས་འཁྱེན་དང་བརྩེ་བའི་ཐུགས་རྗེའི་དྲོད་ཀྱིས་རིས་མེད་འགྲོ་ལ་ཕན། །རབ་གསལ་རྗེ་བཙུན་ཉི་མ་ཁྱོད་ལ་ཕྱོགས་ནས་བསྟོད་བསྔགས་མེ་ཏོག་ཐོར། །སྐྱིད་
གྲོང་ཕྱོགས་སུ་གཟུགས་སྐུའི་དཔག་བསམ་ཤིང་། །ལེགས་འཁྲུངས་འཕྲིན་ལས་ཡལ་འདབ་ཕྱོགས་ཀུན་རྒྱས། །ཉམས་རྟོགས་ཡོན་ཏན་མེ་ཏོག་ཅི་ཡང་བཀྲ། །དོན་གཉིས་
ལྷུན་གྲུབ་འབྲས་བུ་སྨིན་འདི་མཚར། །ཆོས་ཀུན་ཚིག་དོན་ཐམས་ཅད་མཁྱེན་པས་མཁས། །ཉེས་ཀུན་དྲི་མས་ནམ་ཡང་མ་གོས་བཙུན། །འགྲོ་ཀུན་བུ་ལྟར་བརྩེ་བས་སྐྱོང་
བས་བཟང་། །རྣམ་ཀུན་མགོན་ཁྱོད་གཙུག་ཏུ་བཀུར་བར་འོས། །དབེན་གནས་བྲག་དཀར་མི་ནུབ་རྒྱལ་མཚན་རྩེར། །རྗེ་བཙུན་ཡིད་བཞིན་ནོར་བུ་ཁྱེད་བཞུགས་ནས། །ཟབ་
རྒྱས་ཆོས་ཀྱི་དགོས་འདོད་འཆད་པའི་ཚེ། །ཉན་པོའི་ཡིད་ཀྱི་རེ་བ་ཅི་ཡང་སྐོང་། །ཐོག་མར་ཟང་ཟིང་སྦྱིན་པའི་ལག་པ་གཡབ། །མགོན་མེད་སེམས་ཅན་མང་བོ་འཁོར་དུ་



།བསྡུས། །གང་འདོད་ཆོས་ཀྱི་དགའ་སྟོན་ལེགས་བཀྱེས་ནས། །ཐམས་ཅད་ཚིམ་པར་མཛད་མཁན་ཁྱེད་མིན་སུ། །རྣམ་དག་སྨིན་བྱེད་དབང་
བཞིའི་ཆུ་བོ་ཡིས། །གདུལ་བྱའི་ཤེས་རྒྱུད་ཞིང་ས་བརླན་པར་བྱས། །གྲོལ་བྱེད་ཁྲིད་ཀྱི་ས་བོན་ལེགས་བཏབ་ཚེ། །མཆོག་ཐུན་དངོས་གྲུབ་འབྲས་བུ་ཅི་ཡང་སྨིན། །ཉམས་
ཚa རྟོགས་གཡུ་རལ་རྒྱས་པའི་སེང་ཆེན་ཁྱེད། །ངེས་དོན་ཟབ་མོའི་ང་རོ་ཆེར་བསྒྲགས་ཚེ། །སྐལ་མེད་རི་དྭགས་རྒྱང་ནའང་སྙིང་རྩ་འདར། །སྐལ་བཟང་སེང་ཕྲུག་མདུན་ན་
༡ དགའ་བས་རྩེ། །ལུང་རྟོགས་ཡོན་ཏན་རྩལ་ལྡན་གཡུ་འབྲུག་ཁྱེད། །སྐབས་རེ་སྙན་བརྗིད་སྒྲ་དབྱངས་བསྒྲགས་པའི་ཚེ། །བློ་ཆུང་བྱ་བྱེའུ་འགའ་རེ་བག་འཁུམ་ཀྱང་། །བློ་
ལྡནརྨ་བྱ་དགའ་དད་ཟློས་གར་བསྒྱུར། །མཁྱེན་པའི་སྤྱན་ལྡན་ལྷ་དབང་བརྒྱ་བྱིན་ཁྱེད། །མི་འཇིགས་སྤོབས་པའི་གླང་ཆེན་སྟེང་འགྱིང་ནས། །རྩོད་ལན་ལུང་རིགས་གནམ་
ལྕགས་འཁོར་ལོ་དེ། །འཕངས་ཚོ་རྒོལ་ངན་ལྷ་མིན་དཔུང་ཚོགས་འཇོམས། །རབ་ཡངས་ཐུགས་ཀྱི་ཤེལ་དཀར་བུམ་བཟང་ལས། །རབ་ལེགས་རྩོམ་པའི་བདུད་རྩི་དལ་



གྱིས་འབབ། །རབ་མང་གདུལ་བྱ་རྣམས་ཀྱིས་ངོམས་མེད་འཐུངས། །རབ་དཀར་བུམ་པ་ཞིག་ལས་ཁྱོད་ཉིད་མཚར། །གཟུགས་སྐུའི་ཉི་མ་མཐོང་ན་ན་ཆུང་མཛེས་ཀྱང་དེ་
ལ་སུ་ཞིག་བལྟ། །གསུང་སྙན་ཚངས་དབྱངས་ཐོས་ན་པི་ཝང་སྙན་ཡང་དེ་ལ་སུ་ཞིག་ཉན། །བརྩེ་བའི་ཐུགས་ཀྱིས་བསྐྱངས་ན་དཔོན་པོ་བཟང་ཡང་དེ་ལ་སུ་ཞིག་གུས། །ཁྱོད་
ཀྱི་ཡོན་ཏན་བསམས་ན་མཁས་རློམ་མང་ཡང་དེ་ལ་སུཞིག་འདུད། །སྐྱབས་མགོན་ཁྱེདནི་རྟག་ཏུ་ཅིས་མི་བཀུར། །ཡིད་ལ་ཁྱེད་ཀྱི་ཡོན་ཏན་དྲན་པ་དང་། །ངག་གིས་ཁྱེད་
ལ་བསྟོད་དབྱངས་སྒྲོག་བཞིན་དུ། །ལུས་ཀྱིས་ཁྱེད་ལ་གུས་པས་ཕྱག་འཚལ་ལོ། །མཆོད་ཚོགས་ཀུན་འབུལ་སྡིག་པ་སྤྱན་སྔར་བཤགས། །མཛད་པར་ཡི་རང་ཆོས་འཁོར་
བསྐོར་བར་བསྐུལ། །རྟག་ཏུ་མྱ་ངན་མི་འདའ་བཞུགས་གསོལ་འདེབས། །དགེ་ཚོགས་ཞབས་པད་བརྟན་པའི་རྒྱུ་རུ་བསྔོ། །འགྲོ་བའི་དོན་མཛད་མཛད་བཟང་ཆོས་ཀྱི་རྗེ། །
རྗེ་བཙུན་ངག་དབང་དབང་ཕྱུག་བརྒྱད་ལྡན་ཁྱོད། །ཁྱོད་ཀྱི་རྗེས་འཇུག་མཇུག་ན་ཡོད་ཚད་ཀུན། །ཀུན་མཁྱེན་མྱུར་ཐོབ་ཐོབ་ནས་འགྲོ་འདྲེན་ཤོག །ཕན་དང་བདེ་བའི་འབྱུང་༔



ལ
༄༅། །གནས་རྒྱལ་བའི་བསྟན། །བསྟན་འཛིན་སྦྱིན་བདག་འགྲོ་བའི་བདེ་སྐྱིད་ཀུན། །ཀུན་ནས་འཕེལ་ཞིང་རྒྱས་ཏེ་ཡོངས་ལ་ཁྱབ། །ཁྱབ་པ་མི་
ཉམས་གོང་དུ་འཕེལ་གྱུར་ཅིག །ཅེས་བསྟོད་བསྔགས་མེ་ཏོག་པདྨ་དཀར་པོའི་ཕྲེང་བས་སྡུན་བསུས་ཏེ་རབ་ཏུ་གུས་པས་འདོད་པའི་དོན་འགའ་ཞིག་ཚིག་ལྷུག་པར་གྲོལ་ནས་ཞུས་པའི་ལན་དུ་སླར་ཡང་འདི་སྐད་ཅེས་གསུང་སྣང་།
# སྣ་ཚོགས་ཆོས་ཚུལ་མཐའ་དག་འགལ་མེད་རྟོགས། །རིགས་དྲུག་ཡིད་ཅན་ཉམ་ཐག་སྙིང་རྗེས་འཛིན། །རང་ཉིད་ཞི་བདེ་མ་ཡིན་གཞན་དོན་དུ། །རྗེས་ཆགས་གྲོལ་བའི་
ཨ དཔལ་སྟེར་གང་ཞབས་སུ། །ཆོས་མེད་ཆོས་ཀྱི་རྒྱུས་ལོན་དྲེད་པོར་སོང་། །དབང་མེད་འདིར་སྣང་དབང་སོང་དཀོར་ཟན་མཁན། །ཕྱུག་པོའི་གྲལ་བུད་ཕྱུག་པོར་ཡིད་སྨོན་
པའི༑ །བྱ་མང་བྱ་བྲལ་ཡིན་ཟེར་དེས་ཞུ་བ། །ཡང་ཡང་སྔོན་ནས་ལེགས་ལེགས་ཚོགས་གཉིས་མང་མང་བསགས་པ་ཁྱོད་སྐུའི་ཉི། །མོག་མོག་སྒྲིབ་མེད་གསལ་གསལ་
དྭངས་ལ་ལྷག་ལྷག་གཟི་བྱིན་མཚུངས་པ་མེད། །སྙན་སྙན་ལེགས་བཤད་ཁྲོལ་ཁྲོལ་སྨྲ་ལ་ཐོག་ཐོག་འཛེར་མེད་མཁྱེན་པའི་དཔལ། །ལྷོད་ལྷོད་མཉམ་བཞག་འབོལ་འབོལ་



བ་རྒྱས་པའི་ཁོང་འཛུམ་ནི། །བསམ་འོས་པད་དཀར་ཕྲེང་། །བསྟོད་ཚིག་ཅོད་པཎམས་ལ་ར་བཏགས་དཔྱོད་ལྡན་རྣམས་ཀྱི་ངང་ཚུལ་རིགས་མན་ནསྣན་ཇི་མེད་
མགུར་འབུམ་སྨད་ཆ་
ངང་ནས་ལྷུག་ལྷུག་གསུང་འཕྲིན་སྐྱེས་བཟང་བཅས། །མྱོས་ལྡན་གནམ་ལོའི་རང་ཞལ་གསར་ངོམ་པའི། །དགེ་མཚན་ཐོག་མའི་རྟེན་འབྱུང་ཉིད་དུ་འདིར། །སོན་པའི་དགའ་
བ་རྒྱས་པའི་ཁོང་འཛུམ་ནི། །བསམ་གཏན་དང་པོའི་རོ་ལ་ཆགས་པ་སྙམ། །བསྟོད་ཡུལ་འོས་སུ་བདག་འདྲ་མི་ཆེ་ཡང་། །བསྟོད་བསྔགས་དམ་པར་འོས་པའི་ཚིག་ཕྲེང་
ནི །བསྟོད་དབྱངས་སྙན་འགྱུར་བསྔགས་འོས་པད་དཀར་ཕྲེང་། །བསྟོད་ཚིག་ཅོད་པཎ་མགུལ་རྒྱན་འོས་སུ་ཐོབ། །འོན་ཏེ་མི་གཙང་ཕུང་བོ་དག་ལ་ས་ལེ་སྦྲམ་དང་བླུན་པོ་
ལ༑ །མཁས་པར་སྒྲོ་བཏགས་སྒྲེན་མོའི་ལུས་ལ་མཛེས་མར་བརྗོད་དང་མུ་ཏོ་ཞིག །རྣམ་ཐོས་བུར་བཏགས་དཔྱོད་ལྡན་རྣམས་ཀྱི་ངང་ཚུལ་རིགས་མིན་འདིར་ཡང་ཆེས། །
གསུང་གིས་བསྔགས་པའི་ཁུར་ཆེན་འདི་ནི་ལྕི་ཕྱིར་མཐེག་ལོགས་ཤིག་བཞག །དེ་ནའང་ཆོས་ཀུན་རྟེན་ཅིང་འབྲེལ་འབྱུང་ཕྱིར། །དེང་སང་དེ་འདྲའི་ཡོན་ཏན་དྲི་མེད་
ཀྱང་། །ནམ་ཞིག་བརྩོན་ན་གོ་འཕང་ཆ་ཤས་ཙམ། །རེག་གྱུར་དབུགས་དབྱུང་ཉམས་སད་མཛད་དམ་ཅི། །ཁྱོད་ནི་གཙང་བྱས་གཙང་མའི་གོས་བཀླུབས་སྡོམ་གསུམ་རིལ་༔



ཨ ༄༅། །བ་སྤྱི་བླུགས་འཛིན། །མང་ཐོས་ཆོས་ཚུལ་ཨོཾ་ཡིག་གླུར་ལེན་དམ་པའི་རིགས་ཀྱི་ཚངས་སྐུད་ཅན། །ཉམས་རྟོགས་ཡོན་ཏན་རྩལ་རྫོགས་མཚོན་
ཕྱིར་རང་རྟགས་རལ་བའི་གདེངས་ཀ་འཆང་། །དབེན་པར་རབ་ཞིའི་ཏིང་འཛིན་མི་གཡོ་དྲང་སྲོང་ཁྱོད་འདྲ་གང་ནས་བྱོན། །སྟོན་ཐོག་འབྲུ་སྣ་དུས་བཞིར་བསྡུས་ཀྱང་དཔྱིད་
དུས་བརྒྱགས་ཟད་བསྙུང་བར་གནས། །རི་ངོགས་ལྗོན་ཤིང་མང་ཡང་ཐབ་ཁར་ཆུ་ཤིང་གཉིས་སྤངས་མི་ལ་བཞིན། །བོད་རོང་ཚོང་འདུས་འདོད་དགུ་འཛོམས་ཀྱང་ཁ་
ཤྩ འགེགས་ཡི་དྭགས་གཏེར་སྲུང་དངོས། །ཝ་ཏི་བཟང་པོའང་སྐྱོ་བས་ངལ་བའི་ཕྱག་གཡོན་དཀུར་བརྟེན་ནོ། །ཁྱད་པར་དགེ་བའི་བཤེས་ལ་ལོག་པར་འཁུ་བ་ཤིན་ཏུ་མང་། །
ཆགས་སྡང་མེ་དཔུང་གཡོ་བས་རང་གཞན་རྩྭ་ཕུང་ལྷག་མེད་བསྲེགས། །འདོད་དང་བརྣབ་སེམས་ངན་གཡོ་གྱ་གྱུའི་རྦ་རླབས་ཆེར་འཁྲུགས་པའི། །ཁོ་བོའི་སྐྱེ་ཡུལ་ཕྱོགས་
དེའི་ཚུལ་འདྲ་གར་ཡང་ཡོད་མ་ཡིན། །དེ་འདྲའི་གཤིས་ལུགས་མཚར་པོའི་གཟིགས་མོ་ལ། །རི་ཞིག་བརྩེ་བས་བྱམས་བཞིན་དགྱེས་བཞུགས་ཏེ། །བསྔགས་འོས་དམ་



མགུར་འབུམ་སྨད་ཆ་
པའི་མཛད་བཟང་གོང་འཕེལ་ནས། །དཔྱིད་ཀྱི་དཔལ་མོའི་ལང་ཚོ་གསར་པར་འགྲན། །དྲི་བྲལ་དག་པ་ཐུགས་ཀྱི་ཨ་དརཱར། །སྣ་ཚོགས་ཆོས་ཀུན་རི་མོའི་གཟུགས་འཆར་
མོད༑ །རྣམ་པར་རྟོག་མེད་ཟབ་ཞིའི་དབྱིངས་ཆེན་པོར། །དགྱེས་པར་བརྩེན་ན་གྲུབ་པའི་ཚུལ་ཞེས་བསྔགས། །ཞེས་སྙན་འགྱུརམགྲིན་པའི་ལམ་ནས་དྲངས་པའི་ཚིགས་སུ་བཅད་པ་སྔོན་དུ་གསོལ་
ནས༑ སྐབས་དོན་ཚིག་ལྷུག་པར་བཀྲོལ་ནས་གསུངས་པ་རྣམས་འདིར་མ་སྤྲོས་སོ། ལྷར་བཅས་འགྲོ་བའི་གཙུག་རྒྱན་ཐུབ་དབང་རྗེ། །རྗེ་བཙུན་ངག་གི་དབང་ཕྱུག་འཇམ་དཔལ་དབྱངས། །
དབྱངས་ཅན་ལྷ་མོ་ལྷ་ཆེན་ཚངས་པ་རྣམས། །རྣམ་མང་འགྲོ་ལ་ཆོས་ཀྱི་དགའ་སྟོན་འགྱེད། །ལྷ་རྣམས་ཀུན་གྱི་མཆོག་གྱུར་ཛམྦྷ་ལ། །ལྷ་མོ་རྣམས་ཀྱི་གཙོ་མོ་ནོར་རྒྱུན་མ། །
ལྷ་ཡི་དབང་བོ་རྣམ་ཐོས་སྲས་ལ་སོགས། །ལྷ་རྣམས་ཀུན་གྱིས་ཆོས་ཀྱི་མཐུན་རྐྱེན་སྩོལ། །ཕན་བདེའི་འབྱུང་གནས་བསྟན་པ་མ་དར་ཞིང་། །དར་ཀྱང་རྗེས་སུ་ཉམས་པའི་
ས་ཕྱོགས་སུ། །བདག་གིས་སྣ་ཚོགས་ཐབས་ཀྱིས་བསྟན་པ་བཙུགས། །སངས་རྒྱས་བསྟན་པ་དར་ཞིང་རྒྱས་པར་ཤོག །ཕན་པའི་ཆོས་འདི་འབྲི་འདོན་ཀློག་པ་དང༌། །ཕན་



༄༅། ་ །ཚུན་འཆད་ཅིང་ཉན་པ་ཐམས་ཅད་ལ། །ཕན་ཡོན་བྱིན་རླབས་དངོས་གྲུབ་འབྱུང་བ་དང་། །ཕན་མཛད་ལྷ་ཡིས་རྟག་ཏུ་གྲོགས་བྱེད་ཤོག །གང་
ལ་ཕན་བདེ་སྟེར་བའི་གླེགས་བམ་འདི། །གང་དུ་གནས་པའི་ཡུལ་ལ་བཀྲ་ཤིས་ཤིང་། །གང་དུ་བཞག་པའི་ས་ལ་བྱིན་ཆགས་ནས། །གང་གིས་མཐོང་ཐོས་དྲན་རེག་སངས་
g རྒྱས་ཤོག །དེ་བཞིན་བསྟན་འགྲོ་ཡོངས་ལ་ཕན་ཐོགས་ཤིག །འབྱུང་བར་རྩ་བརྒྱུད་བླ་མའི་བྱིན་གྱིས་རློབས། །ཡི་དམ་ལྷ་ཚོགས་རྣམས་ཀྱིས་དངོས་གྲུབ་སྩོལ། །མཁའ་
བའགྲོ་ཆོས་སྐྱོང་སྲུང་མས་གྲོགས་མཛོད་ཅིག །ཅེས་གླེགས་བམ་གྱི་མཇུག་གི་སྨོན་ཚིག་འདི་ཡང་བྱ་བཏང་ཚོགས་དྲུག་རང་གྲོལ་གྱིས་སྨྲས་པའོ། །འདི་དག་རྣམས་ཀྱིས་ཀྱང་བསྟན་པ་དང་འགྲོ་བ་ཡོངས་ལ་ཕན་ཐོགས་པར་གྱུར་
ཅིག ༈ བལ་ཡུལ་མཆོད་རྟེན་རྣམ་གཉིས་ལ་མཇལ་དུ་ཕེབས་པའི་ལམ་སྐབས་དང་བཀའ་བརྒྱུད་གོང་མའི་གདན་ས་འབྲོག་ལ་ཕྱི་གངས་ཀྱི་ར་བ་ནས་བཞེངས་པའི་སྐོར། ན་མོ་གུ་རུ་མཉྫ་གྷོ་ཥ་ཡ། མྱུར་དུ་སྨིན་
ཅིང་གྲོལ་བར་བྱིན་རློབ་པའི། །དངོས་བརྒྱུད་བླ་མ་རྣམས་ལ་གསོལ་བ་འདེབས། །བདག་དང་འགྲོ་བ་སེམས་ཅན་ཐམས་ཅད་ཀྱི། །ཤེས་རྒྱུད་སྨིན་ཅིང་གྲོལ་བར་བྱིན་གྱིས་



མགུར་འབུམ་སྨད་ཆ་
རློབས། །མཆོག་དང་ཐུན་མོང་དངོས་གྲུབ་སྩོལ་མཛད་པའི། །ཡི་དམ་ལྷ་ཚོགས་རྣམས་ལ་གསོལ་བ་འདེབས། །བདག་དང་འགྲོ་བ་སེམས་ཅན་ཐམས་ཅད་ལ། །མཆོག་
དང་ཐུན་མོང་དངོས་གྲུབ་བསྩལ་དུ་གསོལ། །ཕྱི་ནང་གསང་བའི་བར་ཆད་ཀུན་སེལ་བའི། །མཁའ་འགྲོ་ཆོས་སྐྱོང་རྣམས་ལ་གསོལ་བ་འདེབས། །བདག་དང་འགྲོ་བ་
སེམས་ཅན་ཐམས་ཅད་ཀྱི། །འགལ་རྐྱེན་བར་ཆད་ཐམས་ཅད་བསལ་དུ་གསོལ། །དཔལ་ལྡན་རྩ་གསུམ་ལྷ་ཡི་སྐྱབས་འོག་ཏུ། །བསྡད་ནས་ལྷ་ཆོས་བྱེད་པའི་ཞབས་དཀར་
བས །བསྟན་འགྲོ་ཡོངས་ལ་ཕན་པའི་ལྷག་བསམ་གྱིས། །ཟབ་རྒྱས་ཆོས་ཀྱི་གླུ་དབྱངས་བླངས་པ་ལ། །བླ་མར་དད་གུས་གྲོགས་ལ་བརྩེ་གདུང་ཆེ། །འགྲོ་ལ་སྙིང་རྗེ་
ཆོས་ལ་དག་སྣང་ཅན། །སྐལ་ལྡན་སློབ་མ་ཡོན་བདག་ཐམས་ཅད་ཀྱིས། །རབ་ཏུ་དགའ་བའི་སེམས་ཀྱིས་ལེགས་པར་ཉོན། །དེ་ཡང་ས་སྟེང་འདི་ན་འགྲན་ཟླ་ཐམས་ཅད་
དང་བྲལ་བའི་གནས་ཆེན་གསུམ་གྱི་ནང་ནས་མཆོག་ཏུ་གྱུར་པ་ཡི་དམ་བདེ་མཆོག་འཁོར་ལོའི་གསུང་གི་གནས། སྤྲིན་དང་ན་བུན་འཁོར་ཞིང་ངོ་མཚར་འཇའ་འོད་འཁྲིགས་



ལ ༄༅། །པའི་ཞིང་། སྔོན་བྱོན་མཁས་གྲུབ་དུ་མས་གྲུབ་པའི་རྒྱལ་མཚན་བཙུགས་ཤིང་རྟོགས་པའི་ཆོས་འཁོར་བསྐོར་བའི་ལྟེ་བ། འབྲོག་ལ་ཕྱི་གངས་
ཀྱི་ར་བའི་དབེན་གནས་བདུད་འདུལ་ཕུག་ནས་སྒྲུབ་ལ་གཞོལ་བཞིན་སྐལ་ལྡན་གྱི་སློབ་མ་ཡོན་བདག་ཕོ་མོ་དད་ཅན་བརྒྱ་ཕྲག་དུ་མ་ལ་ཆོས་ཀྱི་དགའ་སྟོན་འགྱེད་དུས། ཞལ་
གདམས་མགུར་དབྱངས་སྣ་ཚོགས་བླངས་པའིཚུལ་ནི་འདི་ལྟར་རོ། །མི་ནུབ་བསྟན་པའི་རྒྱལ་མཚན་སྲིད་རྩེའི་བར། །ཆེས་ཆེར་སྒྲེང་མཁས་གྲུབ་པའི་དབང་ཕྱུག་མཆོག །
pa རྗེ་བཙུན་ཆེན་པོ་སྐལ་ལྡན་རྒྱ་མཚོ་ཡི། །ཡང་སྤྲུལ་འཁྲུལ་མེད་མཆོག་གི་ཞབས་དྲུང་དུ། །ཕ་ཡུལ་དགོན་སྡེ་གང་ཡང་མ་ཟིན་པར། །ཕྱོགས་མེད་རྒྱལ་ཁམས་ཉུལ་བའི་སྤྲང་
པོ་བ། །ཚེ་འདིའི་དགྲ་འདུལ་གཉེན་སྐྱོང་སྒྲུབ་མ་ལངས། །དབེན་པར་སོས་དལ་སྡོད་པའི་སྙོམ་ལས་མཁན། །གངས་རིའི་ཞབས་རྗེས་དཀར་མོར་ཡུན་རིང་དུ། །བསྡད་
པའི་ཤུགས་ཀྱིས་མིང་ལ་ཞབས་དཀར་ཞེས། །ཕྱོགས་འདིར་འབོད་པའི་ཆོས་པའི་ཐ་ཤལ་ངས། །ཟོལ་མེད་སྒོ་གསུམ་གུས་པས་འདི་སྐད་ཞུ། །སྔར་མེད་འགྲོ་བ་འདྲེན་པའི་



མགུར་འབུམ་སྨད་ཆ་
དེད་དཔོན་མཆོག །ཁྱེད་ཀྱི་སྐུ་ན་ཕྲ་མོའི་དུས་སྐབས་ནས། །ཟབ་རྒྱས་ཆོས་ཀྱི་ནོར་བུ་ལོན་འདུག་ཅེས། །ཐོས་པས་ངོ་མཚར་དགའ་སྤྲོ་དཔག་མེད་བྱུང་། །ཕྲན་ཡང་ཆུང་
ནས་ཆོས་ཀྱི་སྒོར་ཞུགས་ཀྱང་། །དམ་ཆོས་བྱེད་བློའི་ངང་ལ་མི་ཚེ་རྒས། །དནི་རྒན་པོ་འཆི་ལ་ཐག་ཉེ་ཡང་། །ད་དུང་མ་ཤི་ལུས་སེམས་བདེ་བར་མཆིས། །མཚམས་ཀྱི་
ཞུ་གསོལ་བྱིས་པ་ཆུང་ངུ་ཡིས། །ཕ་མར་བསླབ་བྱ་བྱེད་བཞིན་མགོན་ཁྱོད་ལ། །བློ་དམན་བདག་གི་སེམས་ལ་གང་ཤར་གྱི། །ཚིག་འགའ་ཞུ་ལ་བརྩེ་བས་གསན་པར་
འཚལ། །ད་སྔ་ཕན་ཆད་ཡུལ་ཕྱོགས་སྐྱེ་འགྲོ་ལ། །ནད་ཡམས་འཁྲུག་རྩོད་མེད་པར་བཀྲ་ཤིས་ཤིང་། །ལོ་ལེགས་འབྲུ་ནོར་རྒྱས་ཤིང་ཆོས་འཕེལ་བ། །རྗེ་བཙུན་ཁྱེད་ཀྱི་
བཀའ་དྲིན་ཡིན་པར་འཁུམས། །ད་དུང་འབྲེལ་ཚད་དོན་ལྡན་དགེ་བའི་བཤེས། །ཁྱེད་ཀྱི་གྲྭ་ཚང་སློབ་མ་སྤྱིན་བདག་གི །བྱ་སྤྱོད་ངན་པ་གཟིགས་ཀྱང་ཐུགས་མ་སུན། །
དཔེར་ན་མ་ཡིས་བུ་བཞིན་བརྩེ་བས་སྐྱོངས། །མགོན་ཁྱོད་བདག་ཅག་གདུལ་བྱའི་སྣང་ངོ་རུ། །བསྲུང་དང་བགྲེས་ཚུལ་ཙམ་ཡང་མི་སྟོན་པར། །དགུང་ལོ་བརྒྱ་ཕྲག་མང་



-
-
༄༅། །པོར་བཞུགས་དགོས་ཞེས། །ལག་གཉིས་ཐལ་མོ་སྦྱར་ནས་གསོལ་བ་འདེབས། །སྔ་སོར་སྙན་པ་རྒྱང་ནས་ཐོས་པ་ཙམ། །མ་གཏོགས་མངོན་
སུམ་ཞལ་ངོ་མི་འཚོ་ཡང་། །དནི་མྱུར་དུ་ཞལ་མཇལ་གསུང་ཆོས་ཉན། །རང་གཞན་དོན་གཉིས་འགྲུབ་པའི་སྨོན་ལམ་འཚལ། །དེ་སྐད་ཞུ་ཆུང་ཁུ་བྱུག་སྔོན་མོ་ཡིས། །དྲི་
མེད་ལྷ་རྫས་དར་གྱི་འདབ་གཤོག་བརྒྱངས། །ལེགས་བཤད་ཚིག་གི་སྐད་སྙན་སྒྲོག་བཞིན་དུ། །རྗེ་བཙུན་དཔག་བསམ་ལྗོན་ཤིང་དྲུང་དུ་འཕུར། །དེ་ལྟར་ལེགས་པར་ཕུལ་
བའི་དགེ་ཚོགས་མཐུས། །བླ་མ་རྣམས་ཀྱི་སྐུ་ཚེ་མཛད་འཕྲིན་རྒྱས། །དགེ་འདུན་སྡེ་རྣམས་ཁྲིམས་གཙང་བཤད་སྒྲུབ་འཕེལ། །སངས་རྒྱས་བསྟན་པ་དར་ཞིང་རྒྱས་གྱུར་
ཅིག །ཅེས་པ་འདི་ཡང་གྲུབ་པའི་དབང་ཕྱུག་ཆེན་པོ་རྗེ་བཙུན་སྐལ་ལྡན་རྒྱ་མཚོའི་ཡང་སྤྲུལ་སྐུ་གཞོགས་ཤར་རིན་པོ་ཆེ་ལ་འཚམས་ཞུས་སུ་ལ་ཕྱིནས་ཕུལ་བའོ༑ །སྐུ་དྲིན་བླ་མ་གཞན་ལས་ཆེས་ཆེ་ཞིང་། །ཤ་ཚ་ཚེ་
འདིའི་མ་ལས་ལྷག་པ་ཡི། །དྲིན་ཅན་རྩ་བའི་བླ་མ་རྗེ་རྗེ་འཆང་། །པདྨ་བཞད་པ་རྡོ་རྗེའི་ཞབས་དྲུང་དུ། །དམ་པ་ཁྱེད་ཀྱི་བརྩེ་བས་རྗེས་བཟུང་བའི། །སློབ་བུའི་ཐ་ཤལ་ བླ



བྱམས་པ་ཆོས་དར་ངས། །ཐག་རིང་རི་ཁྲོད་དབེན་པའི་དགའ་ཚལ་ནས། །རབ་ཏུ་དད་ཅིང་གུས་པས་ཞུ་ཡིག་འབུལ། །མ་རིག་མུན་པ་སེལ་བའི་ཉི་མ་མཆོག །ཉོན་
མོངས་ཚ་གདུང་སེལ་བ་ཟླ་བའི་འོད། །སྐྱེ་དགུའི་འདོད་དོན་སྐོང་བའི་ནོར་བུ་དང༌། །མཚུངས་པའི་རྗེ་བཙུན་བླ་མ་དམ་པ་ཁྱེད། །འགྲོ་བའི་དོན་དུ་ཞབས་པད་བརྟན་འདུག་
པཀྴི ཅེས༑ །ཐོས་པ་ཙམ་གྱིས་དགའ་བདེ་འཆར་བའི་གཏམ། །སྙན་པོ་ཐོས་པའི་མོད་ལ་རབ་དགའི་ས། །ཐོབ་པ་ལྟ་བུའི་དགའ་སྤྲོ་ཚད་མེད་ཐོབ། །ཕྲན་ཀྱང་དམ་པ་ཁྱེད་ཀྱི་
བཀའ་དྲིན་གྱིས། །ད་བར་རྒྱལ་ཁམས་གང་དུ་སོང་ན་ཡང་། །ལུས་ལ་ནད་དང་སེམས་ལ་སྡུག་བསྔལ་རིགས། །གང་ཡང་མེད་པར་ཤིན་དུ་བདེ་བར་མཆིས། །མཚམས་
ཀྱི་ཞུ་གསོལ་སྐྱབས་མགོན་ཁྱེད་ཀྱི་ཞལ། །མཇལ་སྙིང་སྐོམ་པ་ཆུ་འདོད་ལྟར་བྱུང་མོད། །འོན་ཀྱང་སྐྱེ་བ་སྔོན་མའི་ལས་དབང་གིས། །སྤྲང་བོའི་ཉི་མ་ལམ་ནས་ཤོར་བུད་
སོང་། །ལོ་མང་མ་མཇལ་བ་ལ་ཤིན་ཏུ་སྐྱོ། །དནི་འཆི་བདག་དབང་དུ་མ་སོང་ན། །ཁ་ཙམ་མིན་པར་སྙིང་ནས་མཇལ་རྩིས་ཡོད། །གསེར་ཞལ་མྱུར་དུ་མཇལ་བའི་སྐྱབས་གླུ
མགུར་འབུམ་སྨད་ཆ་



༄༅། །འཇུག་མཁྱེན། །མ་མཇལ་བར་དུ་དམ་པ་ཁྱེད་ཉིད་ཀྱང་། །དགུང་ལོ་མཐོ་རུང་བཞུགས་པར་གསོལ་བ་འདེབས། །ད་ནས་བཟུང་སྟེ་སངས་
རྒྱས་མ་ཐོབ་བར། །བརྩེ་བ་ཆེན་པོས་རྗེས་སུ་གཟུང་དུ་གསོལ། །བླ་མ་ཤིན་ཏུ་ཡིད་ལ་འཕྲེང་བའི་བརྡར། །ཚེ་རབས་བརྒྱ་ཕྲག་དུ་མར་རྗེས་འཛིན་ཕྱིར། །རང་གི་ལག་ཏུ་
# ཡུན་རིང་བཟུང་བ་ཡི། །པདྨའི་སྙིང་པོའི་ཕྲེང་བ་བརྒྱ་རྩ་ལ། །རིན་ཆེན་བྱུ་རུའི་རྒྱན་གྱིས་མཛེས་པར་བྱས། །ལ་ཕྱི་བདུད་འདུལ་ཕུག་ནས་ཟླ་ཚེས་ཕུལ། །ཚེ་རབས་ཀུན་ཏུ་
རྗེ་བཙུན་བླ་མ་ཡིས། །འབྲལ་མེད་རྗེས་སུ་འཛིན་པའི་རྒྱུར་གྱུར་ཅིག །ཅེས་པ་འདི་ནི་རང་གི་ཡུལ་ཕྱོགས་ཀྱི་རྩ་བའི་བླ་མ་མཁན་ཆེན་དགེ་བའི་བཤེས་གཉེན་པདྨ་བཞད་པའི་རྡོ་རྗེ་ཆེན་པོ་ཆེ་ལ་ཕུལ་བའོ། །རང་
ཡུལ་སྐྱིད་པའི་འབྱུང་གནས་ཀྱི། །ཕྱུག་པོ་ཡ་རབས་དད་པ་ཅན། །ཞོ་འོང་དཔོན་པོ་ཕ་བུ་སོགས། །དད་ཅན་སྐྱ་སེར་ཐམས་ཅད་ལ། །ཕྱོགས་མེད་རྒྱལ་ཁམས་གང་བཟང་
དང༌། །ངེས་མེད་རི་ཁྲོད་ཉམས་དགའ་རྣམས། །འགྲིམ་པའི་ཚོགས་དྲུག་རང་གྲོལ་ངས། །ཕན་པའི་སྙིང་གཏམ་འདི་ཉིད་འབུལ། །སྐྱེས་པ་ཐམས་ཅད་འཆི་ལ་ལྟོས། །



མགུར་འབུམ་སྨད་ཆ་
འདུས་པ་ཐམས་ཅད་འབྲལ་ལ་ལྟོས། །བསགས་པ་ཐམས་ཅད་འཛད་ལ་ལྟོས། །གང་ལའང་སྙིང་པོ་མེད་ལ་ལྟོས། །སྙིང་པོ་མེད་པའི་བྱ་བ་སྤོངས། །སྙིང་པོའི་ལྷ་ཆོས་
བྱེད་འདོད་ན། །སྙིངནོར་ཁྱེར་ལ་བྱང་ལམ་ནས། །སྙིང་རུས་ཅན་རྣམས་དབུས་སུ་ཤོག །སྐྱེས་པ་མི་ཡིས་མི་ཚོར་ཞིང་། །རྒས་པ་རང་གིས་མ་ཚོར་བར། །བྱས་ནས་ཕྱི་
མར་མ་འགྲོ་བར། །དབུས་གཙང་དག་པའི་ཞིང་དུ་ཤོག །ཇོ་ཤཱཀ་རྣམ་གཉིས་དབུས་ན་སྣང་། །རྒྱལ་བ་ཡབ་སྲས་དབུས་ན་བཞུགས། །སེར་འབྲས་དགེ་གསུམ་དབུས་ན་
ཡོད༑ །དབུས་གཙང་དག་པའི་ཞིང་དུ་ཤོག །སྙིང་ནས་ཆོས་ཕྱིར་མི་འོང་ཡང་། །ལྟད་མོ་སྣ་ཚོགས་དབུས་ན་གདའ། །གཞོན་ནུ་ས་ལྟ་ཡུལ་ལྟའི་ཕྱིར། །དབུས་གཙང་
དག་པའི་ཞིང་དུ་ཤོག །ལྟད་མོའི་ཕྱིར་དུ་མི་འོང་ཡང་། །གང་འདོདནོར་རྫས་དབུས་ན་གདའ། །ཕྱུག་པོ་ཉོ་ཚོང་ཕྱིར་དུ་ཡང་། །དབུས་གཙང་དག་པའི་ཞིང་དུ་ཤོག །འོང་
དུས་གོས་བཟང་གྱོན་ལ་ཤོག །རྟ་ཡང་བཟང་པོ་ཞོན་ལ་ཤོག །གྲོགས་ཀྱང་བཟང་པོ་ཁྲིད་ལ་ཤོག །ཟས་ནོར་གང་བཟང་ཁྱེར་ལ་ཤོག །དེ་སྐད་སྨྲས་པ་ཐོས་ཚད་པོ། །རྟ་



* ༄༅། །བཟང་ལྕག་གིས་བསྐུལ་བ་བཞིན། །རིང་མིན་མྱུར་དུ་དབུས་སུ་ཡོང་། །སླར་ཡང་ཡུལ་དུ་སླེབ་པར་ཤོག །ཅེས་པ་འདི་ཡང་རང་གི་ཕ་ཡུལ་ཕྱོགས་ཀྱི་དཔོན་
པོ་ཡ་རབས་དད་ཅན་རྣམས་ལ་གནས་ཆེན་ལ་ཕྱི་ནས་སྤྲིངས་པའོ། །དད་བརྩོན་ཤེས་རབ་སྙིང་རྗེ་ཅན། །སློབ་བུ་པདྨ་རང་གྲོལ་དང་། །ཡང་སློབ་ཡོན་ཏན་ཀུན་བཟང་སོགས། །སློབ་མ་ཡང་
# སློབ་ཐམས་ཅད་ལ། །བྱ་བཏང་ཚོགས་དྲུག་རང་གྲོལ་ངས། །ཐག་རིང་རི་ཁྲོད་དབེན་པ་ནས། །སྙིང་ནོར་བསྐུར་རྒྱུ་མ་མཆིས་ཀྱང་། །སྙིང་གཏམ་ཡི་གེར་བཀོད་ནས་
འབུལ། །འཆི་ངེས་ནམ་འཆི་ཆ་མེད་ཀྱང་། །བླ་མ་མཆོག་གསུམ་ཐུགས་རྗེ་ཡིས། །ཁྱེད་རྣམས་བདེ་བར་ཡོད་ལས་ཆེ། །ང་ཡང་ད་ལྟ་བདེ་བར་ཡོད། །དང་པོ་ངེད་
རྣམས་ལྷན་ཅིག་ཚོགས། །བར་དུ་ད་ལྟ་སོ་སོར་གྱེས། །ཐ་མ་འཇིག་རྟེན་ཕ་རོལ་འགྲོ། །ད་ལྟ་མཇལ་ན་སྐལ་བ་བཟང་། །ཁྱེད་རྣམས་ན་སོ་གཞོན་ཐོག་འདིར། །ཁམས་
གསེང་ས་ལྟ་ཡུལ་ལྟ་དང་། །ཕ་རྒན་ང་དང་འཕྲད་པའི་ཕྱིར། །དབུས་གཙང་དག་པའི་ཞིང་དུ་ཤོག །ངནི་མར་ལ་འོང་བསམས་ཀྱང་། །སྒྲུབ་པ་བློ་ཡིས་མཐོངས་པར། །



མགུར་འབུམ་སྨད་ཆ
སྔར་ཡང་ཕྱོགས་འདིར་ལོ་མང་ལུས། །ད་དུང་ལོ་འགའ་ལུས་ཉེན་གདའ། །ཁྱེད་རྣམས་ཀུན་གྱི་བསམ་པ་ལ། །ངནི་མར་ལ་སླེབ་འོང་སྙམ། །ལོ་རེ་བཞིན་དུ་བལྟས་ནས་
བསྡད། །ཡར་ལ་དབུས་སུ་མ་འོངསན། །ང་ཡང་ན་སོ་རྒས་དང་གཅིག །ས་ཡང་ཁ་ཐག་རིང་དང་གཉིས། །ནམ་འཆི་ངེས་པ་མེད་དང་གསུམ། །དེ་གསུམ་འཛོམ་པའི་
དུས་ཚོད་ན། །མཇལ་བའི་རྟེན་འབྲེལ་འཛོལ་ཉེན་གདའ། །འོན་ཀྱང་ཚེ་མཇུག་འདི་ཉིད་ལ། །དངོས་སམ་ཉམས་དང་རྨི་ལམ་ལ། །ཡང་ཡང་མཇལ་བའི་སྨོན་ལམ་
འདེབས། །གལ་ཏེ་ཚེ་འདིར་མ་མཇལ་ན། །སྐྱེ་བ་འདི་ཡི་འོག་རོལ་ཏུ། །མངོན་དགའི་ཞིང་ནས་མཇལ་བར་སྨོན། །སྨོན་པ་བཞིན་དུ་འགྲུབ་པར་ཤོག །ཅེས་པ་འདི་ཡང་རང་གི་
ཡུལ་ཕྱོགས་ཀྱི་སྐལ་ལྡན་སློབ་མ་ཡང་སློབ་རྣམས་ལ་གནས་ཆེན་ལ་ཕྱི་ནས་སྤྲིངས་པའོ། །འཇིག་རྟེན་ཁམས་དང་ཕྱོགས་བཅུའི་ཞིང་ཁམས་ན། །བཞུགས་པའི་རྩ་བ་བརྒྱུད་པའི་བླ་མ་རྣམས། །བདག་
གཞན་ཡོངས་ལ་ཐུགས་རྗེའི་སྤྱན་གྱིས་གཟིགས། །མི་རྟག་འཆི་བ་དྲན་པར་བྱིན་གྱིས་རློབས། །ཕྱོགས་མེད་རྒྱལ་ཁམས་འགྲིམ་པའི་རྣལ་འབྱོར་ངས། །བཤུལ་རིང་མགྲོན་



པོའི་ལམ་གླུ་ཇི་བཞིན་དུ། །ཐག་རིང་རི་ཁྲོད་དབེན་པ་འགྲིམ་བཞིན་དུ། །མི་རྟག་འཆི་བ་དྲན་པའི་གླུ་དབྱངས་ལེན། །བཤུལ་རིང་ལམ་ལ་
ཞུགས་པའི་མགྲོན་པོ་རྣམས། །ངལ་ཞིང་དུབ་པའི་དུས་སུ་གླུ་དབྱངས་འདྲ། །གཞན་གྱིས་བླངས་བ་གོ་ཚེ་ཁམས་སངས་ཏེ། །སེམས་ཀྱང་སྤྲོ་ནས་དེ་ལ་ཉན་པ་བཞིན། །ཕྱི་
# མའི་ཡུལ་ལ་འགྲོ་བའི་སྐྱེ་བོ་རྣམས། །ན་སོ་རྒས་པའི་དུས་སུ་མགུར་དབྱངས་འདྲ། །བླངས་པ་ཐོས་ན་སེམས་ལ་ཕན་ཐོགས་ཡོང་། །དེ་ཕྱིར་མ་ཡེངས་རྣལ་འབྱོར་གླུ་འདིར་
ཚེa ཉོན༑ །ཟླ་བ་སྐར་མ་ཐམས་ཅད་ཤུལ་དུ་བཞག །འོད་གསལ་ཉི་མ་ནུབ་རིར་ཡིབ་ལ་ལྟོས། །འདི་ཡང་མི་རྟག་སྟོན་པའི་སློབ་དཔོན་ཡིན། །མི་རྟག་དྲན་ན་དམ་པའི་ལྷ་ཆོས་
མཛོད། །སྡོད་གནས་ལྗོན་ཤིང་ཐམས་ཅད་ཤུལ་དུ་བཞག །འདབ་ཆགས་བྱ་དང་བྱེའུ་འཕུར་ལ་ལྟོས། །འདི་ཡང་མི་རྟག་སྟོན་པའི་སློབ་དཔོན་ཡིན། །མི་རྟག་དྲན་ན་དམ་
པའི་ལྷ་ཆོས་མཛོད། །སྤང་གཞོངས་ནེའུ་གསིང་ཐམས་ཅད་ཤུལ་དུ་བཞག །ཡིད་འོང་རི་དྭགས་ཡུལ་གཞན་སོང་ལ་ལྟོས། །འདི་ཡང་མི་རྟག་སྟོན་པའི་སློབ་དཔོན་ཡིན། །



མགུར་འབུམ་སྨད་ཆ་
མི་རྟག་དྲན་ན་དམ་པའི་ལྷ་ཆོས་མཛོད། །དགོན་གནས་གྲྭ་བཙུན་ཐམས་ཅད་ཤུལ་དུ་བཞག །བླ་མ་ཕལ་ཆེར་ཞིང་གཞན་གཤེགས་ལ་ལྟོས། །འདི་ཡང་མི་རྟག་སྟོན་པའི་སློབ་
དཔོན་ཡིན། །མི་རྟག་དྲན་ན་དམ་པའི་ལྷ་ཆོས་མཛོད། །བུ་ནོར་ཞིང་ཁང་ཐམས་ཅད་ཤུལ་དུ་བཞག །དྲིན་ཅན་ཕ་དང་མ་ཡང་ཤི་ལ་ལྟོས། །འདི་ཡང་མི་རྟག་སྟོན་པའི་སློབ་
དཔོན་ཡིན། །མི་རྟག་དྲན་ན་དམ་པའི་ལྷ་ཆོས་མཛོད། །ཕ་ཡུལ་ཉེ་འབྲེལ་ཐམས་ཅད་ཤུལ་དུ་བཞག །རྣལ་འབྱོར་ངས་ཀྱང་རི་ཁྲོད་འགྲིམ་ལ་ལྟོས། །འདི་ཡང་མི་རྟག་སྟོན་
པའི་སློབ་དཔོན་ཡིན། །མི་རྟག་དྲན་ན་དམ་པའི་ལྷ་ཆོས་མཛོད། །མདོར་ན་མི་རྟག་འཆི་བ་མྱུར་དུ་འོང་། །མི་དགེ་སྡིག་པ་སྤོངས་ལ་དགེ་བ་སྒྲུབས། །རྒན་གཞོན་མེད་པར་
བསམ་པ་བཟང་པོ་གྱིས། །ང་དང་འཕྲད་ཀྱང་བཤད་རྒྱུ་འདི་ལས་མེད། །འོན་ཀྱང་མཇལ་སྙིང་འདོད་པའི་དད་ཅན་ལ། །ད་དུང་ཚེ་འདིར་མཛོལ་བའི་སྨོན་ལམ་འདེབས། །
གལ་ཏེ་ཚེ་འདིར་མཇལ་བར་མ་གྱུར་ན། །ཕྱི་མར་དག་པའི་ཞིང་ནས་མཇལ་བར་ཤོག །ཅེས་པ་འདི་ནི་རང་གི་ཕ་ཡུལ་གྱི་གཉེན་ཉེ་བ་ཡོན་བདག་ཕོ་མོ་དད་ཅན་རྣམས་ལ་གནས་ཆེན་ལ་ཕྱི་ནས་སྤྲིངས་༔



ཅ
བ
རྒྱ་ བཅུ་ཐམ་པ་
།པའོ། །དྲིན་ཅན་བླ་མ་རྣམས་ལ་འདུད། །ཆོས་བཞིན་སྒྲུབ་པར་བྱིན་གྱིས་རློབས། །ཡུལ་ལ་ཞེན་ན་ཆོས་པ་མིན། །ཕ་ཡུལ་སྤངས་ན་ཆོས་
བྱེད་སླ། །བསམ་བློ་མང་པོ་བདུད་ཀྱི་ལས། །རྟོག་མེད་ཉམས་ལ་ཅི་ཡང་འཆར། །སྨྲ་བ་མང་བོ་སྡིག་པའི་རྒྱུ། །ཁ་རོག་བསྡད་པ་གདམས་ངག་ཟབ། །འགྲོ་འདུག་མང་
བོ་དགེ་སྦྱོར་དགྲ། །གནས་གཅིག་བསྡད་ན་ཐུགས་དམ་འཕེལ། །སེར་སྣས་བསགས་ན་མི་འཕེལ་བ། །མཁའ་འགྲོ་སྤྱི་ཡི་དམ་ཚིག་ཡིན། །བཏང་ནས་ཉུང་དུ་མི་འགྲོ་
བ༑ །ནོར་ལྷ་སྤྱི་ཡི་དམ་ཚིག་ཡིན། །ཕྱུག་པོ་ལོངས་སྤྱོད་འཕེལ་འདོད་ན། །སྦྱིན་པ་གཏོང་བ་མན་ངག་ཡིན། །ཕོངས་པ་སློང་བ་འདུ་བ་བཞིན། །འབུལ་བར་འདོད་པ་དེ་
བས་མང་། །རྣལ་འབྱོར་དམ་ཚིག་ལྡན་པ་ལ། །འཚོ་བ་སྣང་སྲིད་ལྷ་འདྲེས་སྦྱོར། །དགེ་སློང་ཚུལ་ཁྲིམས་ལྡན་པ་ལ། །དཀར་ཕྱོགས་ལྷ་མིས་བསྙེན་བཀུར་བྱེད། །སྒོམ་
ཆེན་རི་ལ་སྡོད་ཚུགས་ན། །ཟན་གོང་གྱེན་ལ་འདྲིལ་ནས་འོང་། །བྱང་ཆུབ་སེམས་གཉིས་འབྱོངས་ཙན། །སྐྱེ་འགྲོ་མ་ལུས་དབང་དུ་འདུ། །འདི་རྣམས་དམ་པ་གོང་མ་ཡི། །



མགུར་འབུམ་སྨད་ཆ་
གསུང་བཞིན་བདག་གིས་བཤད་པ་ཡིན། །ཚིག་འདི་མ་བརྗེད་ཡིད་ལ་ཟུངས། །ཐོས་ཚད་ཡོངས་ལ་ཕན་པར་ཤོག །ཅེས་པ་འདི་ཡང་བླམ་ལ་མོས་གུས་ཆེ་ཞིང་དབེན་པར་སྒྲུབ་ལ་གཞོལ་བའི་རྩིབ་
རི་བ་གང་ཤར་རང་གྲོལ་དང་། ཁམས་པ་དགེ་བ་གོང་འཕེལ་སོགས་དད་ཅན་ཚེ་བློས་བཏང་ནས་རི་ཁྲོད་དབེན་པར་སྡོད་པའི་སློབ་མམང་པོ་ལ་ཕན་ཕྱིར་སྨྲས་པའོ། །ཨེ་མ་སྐལ་ལྡན་རིགས་ཀྱི་བུ། །སྙིང་ནས་དམ་པའི་
ཆོས་བྱེདན། །ནམ་འཆི་ཆ་མེད་ཡང་ཡང་སོམས། །བུ་དང་ཆུང་མ་བློ་ཡིས་ཐོངས། །སྨྱོ་ཆུ་ཆང་ཡང་དུག་བཞིན་སྤོངས། །རི་ཁྲོད་དབེན་པའི་དགའ་ཚལ་སྙོགས། །
གཅིག་པུར་རི་དྭགས་བཞིན་དུ་སྡོད། །འཕྲལ་ལ་ཟས་འཚོལ་བྱ་ལྟར་གྱིས། །སྒོམ་ཡུན་མ་ཐུང་ཚེ་དང་སྙོམས། །ལེ་ལོ་མ་ཆེ་བརྩོན་འགྲུས་སྐྱེད། །སྙིང་རུས་མ་ཆུང་དཀའ་
བ་སྤྱོད། །བྱ་བྱེད་མ་མང་ཆོས་ལ་འབོད། །ལྷ་ཆོས་བྱེད་ན་མང་མི་དགོས། །བླ་མར་སྙིང་ནས་གསོལ་བ་ཐོབས། །ཡི་དམ་ལྷ་ཡི་བསྙེན་སྒྲུབ་གྱིས། །མཁའ་འགྲོ་ཆོས་
སྐྱོང་སྲུང་མ་མཆོད། །གཞན་ཡང་ཚོགས་གསོག་སྒྲིབ་སྦྱོང་གྱིས། །ཁྱད་པར་བྱང་ཆུབ་སེམས་གཉིས་སྒོམས། །བསྔོ་བ་སྨོན་ལམ་རྒྱ་ཆེན་ཐོབས། །དེ་ལྟར་བྱས་ན་དོན་



།གཉིས་འགྲུབ། །སྙིང་གཏམ་མ་བརྗེད་སེམས་ལ་ཆོངས། །ཞེས་པ་འདི་ཡང་དད་གུས་དག་སྣང་ཆེ་བའི་མཚོ་གཤམ་བླ་མ་སྤྲུལ་སྐུ་དང་། གཞུང་གི་བླ་མ་ཚེ་དབང་ནོར་བུ།
ལི་སྡེ་བ་གོའི་བླ་མ་སོགས་རོང་ཕྱོགས་ཀྱི་སློབ་མ་བུ་ཆེན་ཡོངས་ལ་གདམས་པའོ། །ན་མོ་གུ་རུ། དམ་པའི་ཆོས་ཀྱི་སྒོར་ཞུགས་ནས། །ངན་སྔགས་སྒྲུབ་པ་ངོ་རེ་ཚ། །སྡོམ་པ་བསྲུང་བར་ཁས་
# བླངས་ནས། །ནག་ཆང་སྟེན་པ་ངོ་རེ་ཚ། །བྱང་ཆུབ་མཆོག་ཏུ་སེམས་བསྐྱེད་ནས། །སྐུར་བ་འདེབས་པ་ངོ་རེ་ཚ། །ཕུང་བོ་མི་གཙང་རྐྱལ་བ་ལ། །བྱི་དོར་བྱེད་པ་ངོ་རེ་
ཚ༑ །ཐེག་པ་ཆེན་པོར་ཁས་བླངས་ནས། །སྙིང་རྗེ་མེད་པ་ངོ་རེ་ཚ། །གསང་སྔགས་ཟབ་མོའི་སྒོར་ཞུགས་ནས། །དམ་ཚིག་མེད་པ་ངོ་རེ་ཚ། །གཞན་གྱིས་མཐོང་ན་ངོ་ཚ་
བའི༑ །བྱ་བྱེད་དེ་འདྲ་མ་བྱེད་ཨང་། །གཞན་ལས་ལྷག་པར་བྱ་བའི་ཕྱིར། །ཐོས་པ་བྱེད་པ་ལོག་པ་ཡིན། །རྙེད་དང་གྲགས་པ་འབྱུང་བའི་ཕྱིར། །བཀའ་ཆོས་འཆད་པ་
ལོག་པ་ཡིན། །སྒོམ་གྱི་གདམས་པ་མེད་བཞིན་དུ། །བསམ་གཏན་སྒོམ་པ་ལོག་པ་ཡིན། །རང་ལ་རྙེད་བཀུར་འོང་དུ་རེ། །ཚུལ་ཁྲིམས་སྲུང་བ་ལོག་པ་ཡིན། །ཐམས་ སྶ



མགུར་འབུམ་སྨད་ཆ་
ཅད་དབང་དུ་བསྡུ་བའི་ཕྱིར། །སྦྱིན་པ་གཏོང་བ་ལོག་པ་ཡིན། །ཟས་ནོར་མང་པོ་འོང་བའི་ཕྱིར། །བླ་མ་བྱེད་པ་ལོག་པ་ཡིན། །གཞན་གྱིས་རིག་ན་ཞེན་ལོག་པའི། །ལོག་
པ་དེ་འདྲ་མ་བྱེད་ཨང་། །གཅིག་པུར་རི་ཁྲོད་དབེན་པ་འགྲིམས། །གྲོགས་སུ་ལྷ་སྲིན་སྡེ་བརྒྱད་ཡོད། །ཡེངས་མེད་རང་གི་སེམས་ལ་ལྟོས། །སངས་རྒྱས་སེམས་ལ་རྙེད་
ནས་ཡོང་། །བླ་མ་འབྲལ་མེད་སྤྱི་བོར་སྒོམས། །བྱིན་རླབས་ཆར་ལྟར་བབས་ནས་ཡོང་། །བླ་མའི་བཀའ་དང་མ་འགལ་ན། །ཐུགས་ཡིད་གཅིག་ཏུ་འདྲེས་ནས་ཡོང་། །
ལུས་སྲོག་ཐོད་ལ་བོར་ལ་སྒོམས། །འཁྲུལ་བའི་ཕུ་ཐག་ཆོད་ནས་ཡོང་། །རྣམ་རྟོག་མུན་པ་དྭངས་སུ་ཆུགས། །ཆོས་སྐུའི་ནམ་མཁའ་ལངས་ནས་ཡོང་། །ཞེས་པ་འདི་ཡང་
ཞབས་ཕྱི་རེ་གཉིས་ཀྱིས་ཆོས་མིན་གྱི་བྱ་བ་ངོ་ཚ་བའི་ལས་བྱེད་པ་མཐོང་བས་རྐྱེན་བྱས་ནས་ཐབ་ཚང་ནང་བ་རྣམས་ལ་གདམས་པས་སླར་ཡང་ཆོས་བཞིན་བྱེད་པའི་བསམ་སྦྱོར་དང་ལྡན་པར་གྱུར་ཏོ། །བསོད་ནམས་མེད་པའི་མི་ཡིས་
ནོར༑ །བསགས་ཀྱང་གསོག་པའི་ངེས་པ་མེད། །གལ་ཏེ་བསགས་ཀྱང་གཞན་གྱིས་ཁྱེར། །རང་གིས་སྤྱོད་པའི་ངེས་པ་མེད། །དོན་མེད་ཟས་ནོར་གསོག་པའི་ཕྱིར། །སྒྱུ



(
།སྡིག་པ་ཆེན་པོ་མ་གསོགས་ཤིག །དགེ་བ་ཆེན་པོ་མི་ནུས་ཀྱང་། །ཉལ་ལྡང་དུས་སུ་དཀོན་མཆོག་ལ། །དམིགས་པའི་ལྷ་ཕྱག་གསུམ་རེ་
འཚོལ། །མ་ཎི་བརྒྱ་རྩ་ཙམ་རེ་བགྲོངས། །རང་གིས་ཅི་ཟ་ཅི་འཐུང་གི །ཕུད་ཀྱིས་བླ་མ་དཀོན་མཆོག་མཆོད། །སྦྲང་པོ་ཉམ་ཐག་སྒོ་རྩ་རུ། །བྱུང་བ་ཁ་སྟོང་མ་ཟློག་ཅིག །
དེ་རྣམས་འགྲོ་ཞོར་འདུག་ཞོར་ལ། །འོང་བའི་དགེ་བ་ཡིན་པས་ན། །ཉིན་རེ་བཞིན་དུ་མ་ཆག་དང་། །འདི་ཕྱི་གཉིས་ཀར་བདེ་བར་འགྱུར། །ཞེས་པ་འདི་ཡང་དད་ཅན་ཆུ་དབར་བྲིན་གྱི་
ཡོན་བདག་ཕོ་མོ་དང་། གཉའ་ནང་བའི་ཡོན་བདག་འགའ་ཞིག་ལ་ཕན་པའི་ཕྱིར་དུ་སྨྲས་པའོ། །སྟེང་ཕྱོགས་དགའ་ལྡན་གྱི་ལྷ་གནས་འཇིག་རྟེན་འདིར་འཕོས་འདྲའི། །དབུས་གཙང་དག་ཞིང་དུ་སྐྱེ
པའི་ལས་ཅན་ཚོའི་སྐྱིད་པ། །འཇིག་རྟེན་མི་ཆོས་དང་ལྷ་ཆོས་གཉིས་ཀ་ནི་འཛོམ་སྣང་། །ཁྲལ་དང་འུ་ལག་གཉིས་མེད་ན་དེ་བས་རང་སྐྱིད་སྙམ། །སུམ་ཅུ་རྩ་གསུམ་གྱི་ལྷ་
གནས་མི་ཡུལ་དུ་ཆགས་འདྲའི། །ཡུལ་བཟང་བལ་ཡུལ་དུ་སྐྱེས་པའི་ཕོ་མོ་ཚོའི་སྐྱིད་པ། །མིནོར་ཟས་གསུམ་ཀུན་འཛོམས་པས་སྡུག་བསྔལ་ནི་མི་སྣང་། །དམག་འཁྲུག་



མགུར་འབུམ་སྨད་ཆ
ལས་ཀ་དེ་མེད་ན་དེ་བས་རང་སྐྱིད་སྙམ། །དག་པ་མཁའ་སྤྱོད་དང་མཚུངས་པའི་ལ་ཕྱི་ཡི་གངས་ར། །བལ་བོད་གཉིས་ཀ་ཡིས་བགྲོད་དཀའི་ས་མཚམས་ན་ཆགས་འདུག །
ལྷ་ཆོས་བྱེད་མཁན་ལ་གེགས་དང་བར་ཆད་ནི་མི་སྣང་། །མཐུན་རྐྱེན་འཛོམ་པོ་ཞིག་བྱུང་ན་དེ་བས་རང་སྐྱིད་སྙམ། །གནས་ཆེན་འདི་ག་ན་གནས་པའི་བྱ་བཏང་གི་རྣལ་
འབྱོར༑ །ཞབས་དཀར་དཔོན་སློབ་ཚོའི་སྣང་བའི་བདེ་ཞད་ལ་གཟིགས་དང་། །མེ་ཏོག་སྣ་ཚོགས་ཀུན་བཀྲ་བའི་བསིལ་གྲིབ་ཏུ་འཁོད་ནས། །སྟོང་ཉིད་སྙིང་རྗེ་ཚོ་བསྒོམས་ན་
དེ་བས་རང་སྐྱིད་སྙམ། །ཕྱོགས་མེད་རྒྱལ་ཁམས་ལ་སོང་བས་ལྟད་མོ་ཀུན་མཐོང་བྱུང་། །ངེས་མེད་རི་ཁྲོད་ལ་བསྡད་པས་སྣང་སོ་ནི་བདེ་སྣང་། །གུ་ཡངས་ཡན་པ་ངའི་
* སྣང་བའི་བདེ་ཞད་ལ་གཟིགས་དང་། །ཕྱི་མ་དག་ཞིང་ཀུན་བགྲོད་ཚེ་དེ་བས་རང་སྐྱིད་སྙམ། །རང་གཞན་དོན་གཉིས་ཀུན་འགྲུབ་པས་རང་བློ་ནི་བདེ་བྱུང་། །བདེ་སྐྱིད་སྙན་
གསུམ་ཀུན་འཛོམ་དུས་གླུ་དབྱངས་རང་ལོས་ལེན། །སྐྱིད་པའི་རྒྱང་གླུ་འདི་ཁ་ནས་རང་བཞིན་གྱིས་ཐོན་སོང་། །ཐོས་ཚད་ཐམས་ཅད་ཀྱིས་འདི་བཞིན་བྱས་ན་རང་སྙམ་བྱུང༌། ། གླུ



འ
༄༅། །ཅེས་པ་འདི་ཡང་དབེན་གནས་ལ་ཕྱི་ནས་ཤིན་ཏུ་སྐྱིད་པའི་ཤུགས་ཀྱིས་ཁ་ནས་ཐོན་པའོ། །རྗེ་མི་ལ་རས་པའི་ཞབས་ལ་འདུད། །ཚེ་བློ་ཡིས་ཐོངས་པར་བྱིན་གྱིས་
རློབས། །སྤང་ང་ཡི་རྗེས་འཇུག་བུ་སློབ་རྣམས། །ཡིད་མ་ཡེངས་ཕ་ཡི་གླུ་འདིར་ཉོན། །དཔེ་ཟླ་བ་སྤྲིན་གྱིས་བསྒྲིབས་པ་བཞིན། །ཚེ་འདི་སྣང་བློ་ཡིས་མ་ཐོངས་ན། །སྐྱོན་
གཅིག་གིས་ཡོན་ཏན་ཀུན་བསྒྲིབས་ནས། །ཆོས་མང་པོ་ཤེས་རུང་ཕན་མི་ཐོགས། །དཔེ་ཉི་མ་སྤྲིན་དང་བྲལ་བ་བཞིན། །ཚེ་འདི་ཉིད་བློ་ཡིས་ཐོངས་ཙན། །གནད་གཅིག་
གིས་སྐྱོན་རྣམས་ཀུན་སངས་ནས། །ཆོས་གང་ཤེས་དེ་ཡིས་ཡོངས་ལ་ཕན། །ཆོས་འདི་ལ་གནད་གཅིག་ཤེས་པ་གཅེས། །ཁྱེད་བུ་སློབ་རྣམས་ཀྱིས་མ་ཤེས་ན། །གནད་
གཅིག་པོ་ཚེ་བློས་གཏོང་བ་ཡིན། །ད་ཚེ་འདིའི་བྱ་བ་བློ་ཡིས་ཐོངས། །བློས་གཏོང་ཐབས་མན་ངག་མང་ན་ཡང་། །གནད་ནམ་འཆི་ཆ་མེད་ཡང་ཡང་སོམས། །སེམས་
རྣམ་པར་མི་རྟོག་ཡེ་ཤེས་སྒོམས། །དེ་གནད་དུ་སོང་ན་བློ་ཡིས་ཐོངས། །བློས་ཐོངས་ཕྱིན་ཆོས་ཀྱི་ཕྱེད་ཀ་འགྲུབ། །ལས་ངན་པའི་སྡིག་པ་རང་སར་འགགས། །ཉོན་



མོངས་པ་རྣམས་ཀྱང་རང་སར་ཞི། །ཆོས་བྱས་ཚེ་རང་གཞན་དོན་གཉིས་འགྲུབ། །དོན་དེ་ལྟར་གོ་བའི་སློབ་མ་རྣམས། །ཚེ་བློས་ཐོངས་དབེན་པར་སྒྲུབ་ལ་གཞོལ། །གླ་
འདི་ཉིད་བླངས་པ་ཐོས་ཚད་ཀྱིས། །ཚེ་འདི་ཡི་བྱ་བ་བློས་ཐོངས་ཤོག །ཅེས་པ་འདི་ཡང་དད་བརྩོན་ཤེས་རབ་སྙིང་རྗེ་དང་ལྡན་པའི་སློབ་བུ་མཁས་པ་དང་
། གྲུབ་ཆེན་སོགས་ཚེ་བློས་གཏོང་འདོད་པ་རྣམས་ལ་སྨྲས་
པའོ༑ །སྔོན་སངས་རྒྱས་འགྲོ་ལ་ཆོས་འཁོར་བསྐོར། །དཔེ་དེ་བཞིན་ད་ལྟ་སྙིགས་དུས་འདིར། །སྤྲང་བདག་ལ་བཀའ་ཆོས་སྩོལ་མཁན་གྱི། །རྗེ་བླ་མ་སངས་རྒྱས་གུས་པས་
འདུད། །དཔེ་བཞག་ནས་ཡང་ཡང་མ་བཤད་ན། །ཁྱེད་གླེན་པ་འགའ་རེས་གོ་བ་དཀའ། །དོན་དེ་ཕྱིར་སྣང་བ་དཔེར་བཞག་ནས། །གླུ་རྣར་སྙན་ཡིད་འབབ་ལེན་གྱིས་ཉོན། །
ཝས་ཁ་ཟས་ཐོབ་སྙམ་ལུང་སྟོང་འགྲིམ། །དཔེ་དེ་བཞིན་ལྟོ་རེ་ཐོབ་སྙམ་ནས། །གནས་རི་ཁྲོད་དབེན་པ་འགྲིམས་གྱུར་ན། །ཝ་ལུང་སྟོང་འགྲིམས་འདྲའི་སྒོམ་ཆེན་ཡིན། །
ཁྱིས་ཞལ་ཟས་རྐུ་སྙམ་ལྷ་ཁང་བསྐོར། །དཔེ་དེ་བཞིནནོར་རེ་ཨེ་ཐོབ་སྙམ། །གཞན་རྒྱལ་ཁམས་མང་བོ་བསྐོར་གྱུར་ན། །ཁྱིས་ལྷ་ཁང་བསྐོར་འདྲའི་སྒོམ་ཆེན་ཡིན། །བྱ་



༄༅། །འུག་རྒན་བྲག་ལ་གནས་ནས་དགོད། །དཔེ་དེ་བཞིན་བྲག་ལ་གནས་ན་ཡང་། །གཞན་ཆོས་པར་གཏམ་ངན་སྒྲོགས་པ་དེ། །བྱ་འུག་རྒན་འདྲ་
བའི་སྒོམ་ཆེན་ཡིན། །བྱ་ཆོས་མེད་གོང་མོ་རི་ལ་གནས། །དཔེ་དེ་བཞིན་རི་ཁྲོད་མཐོན་པོར་གནས། །ཆོས་ཟབ་མོ་ཉམས་སུ་མ་བླངས་ན། །བྱ་གོང་མོ་འདྲ་བའི་སྒོམ་ཆེན་
# ཡིན༑ །སེང་གངས་ལ་བསྡད་པས་རྩལ་གསུམ་རྫོགས། །དཔེ་དེ་བཞིན་གངས་རིར་སྒྲུབ་པ་མཛད། །མཆོག་སྐུ་གསུམ་གོ་འཕང་བརྙེད་པ་དེ། །སེང་དཀར་མོ་འདྲ་བའི་
པ% སྒོམ་ཆེན་ཡིན། །རྒོད་བྲག་ལ་གནས་ནས་མཁའ་ལ་འཕུར། །དཔེ་དེ་བཞིན་བྲག་ལ་རྩེ་གཅིག་བསྒོམས། །ཡར་སངས་རྒྱས་ས་རུ་བགྲོད་པ་དེ། །བྱ་རྒོད་པོ་འདྲ་བའི་སྒོམ་
ཆེན་ཡིན། །སྟེང་ཉི་མས་གླིང་བཞིའི་མུན་པ་སེལ། །དཔེ་དེ་བཞིན་རྒྱལ་ཁམས་འགྲིམས་པའི་ཚེ། །གཞན་བསྟན་འགྲོ་ཡོངས་ལ་ཕན་པ་དེ། །སྟེང་ཉི་མ་འདྲ་བའི་སྒོམ་ཆེན་
ས་འགྲམས་པའམ། གཞན་བརྟེན་ནས་ ། ཏི་
ཡིན༑ །ཡར་བཀུར་ན་ནོར་བུའི་དགོས་འདོད་འབྱུང་། །དཔེ་དེ་བཞིན་མཆོད་ཅིང་གསོལ་བཏབ་ན། །མཆོག་ཐུན་མོང་དངོས་གྲུབ་སྟེར་བ་དེ། །ཡརནོར་བུ་འདྲ་བའི་སྒོམ་



པ
ཆེན་ཡིན། །གླུ་འདི་ཉིད་བླངས་པའི་དགེ་བའི་མཐུས། །སེང་བྱ་རྒོད་ཉི་མ་ནོར་བུ་དང་། །ཆོས་མཚུངས་པའི་བྱ་བཏང་སྒོམ་ཆེན་པས། །མཐོ་རི་ཁྲོད་ཐམས་ཅད་ཁྱབ་པར་
ཤོག །ཅེས་པ་འདི་ཡང་དད་ལྡན་སྤུ་ཧྲེངས་ཕྱག་མཛོད་དང་། གཉེར་བ་ཨ་མཆོག །ལ་དྭགས་མཁན་པོ། དགེ་སློང་ཨོ་རྒྱན་སོགས་རི་ཁྲོད་འགྲིམས་པའི་སློབ་མ་སྒོམ་ཆེན་པ་རྣམས་ལ་སྨྲས་པའོ། །ནམ་མཁའ་ཡངས་པོ་ཡི་
ཀློང་ན། །གཟའ་སྐར་གྲངས་མེད་ཅིག་སྣང་རུང་། །འོད་ཟེར་ཕྱོགས་ཀུན་ཏུ་འཕྲོ་བ། །ཉི་མ་ཟླ་བ་ལས་མི་སྣང་། །རྒྱལ་ཁམས་མང་པོ་འདིའི་ཁྲོད་ན། །མཁས་གྲུབ་
གྲངས་མེད་ཅིག་སྣང་རུང༌། །ཕྲིན་ལས་ཕྱོགས་ཀུན་ཏུ་ཁྱབ་པ། །རྒྱལ་བ་ཡབ་སྲས་ལས་མི་སྣང་། །ལྷ་དབང་བརྒྱ་བྱིན་གྱི་དུས་སུ། །ལྷ་མིན་ཕམ་པ་དེ་མ་གཏོགས། །སུམ་
ཅུ་རྩ་གསུམ་ལས་ལྷག་པའི། །ལྷ་ཡུལ་བཟང་པོ་ཞིག་མི་སྣང་། །གོརླུ་རྒྱལ་པོ་ཡི་དུས་སུ། །དམག་འཁྲུག་ལངས་པ་དེ་མ་གཏོགས། །ཡུལ་བཟང་བལ་ཡུལ་ལས་ལྷག་
པའི༑ །ས་ཆ་སྐྱིད་པོ་ཞིག་མི་སྣང་། །མཚན་མོ་མུན་པ་དེ་འཐིབས་དུས། །འགྲོ་འདུག་དཀའ་བ་དེ་མ་གཏོགས། །ཕོ་བྲང་པོ་ཏ་ལས་ལྷག་པའི། །རྒྱལ་བའི་བཞུགས་ས་



ག་མི་སྣང་། །དགུན་ཁ་ཁ་བ་དེ་རྒྱག་དུས། །ལྟོ་འདྲེན་དཀའ་བ་དེ་མ་གཏོགས། །ལ་ཕྱི་གངས་རི་ལས་ལྷག་པའི། །ཆོས་པ་སྡོད་ས་ཞིག་
མི་སྣང་། །ནམ་མཁའ་མཐོན་པོ་ལ་འཕུར་ནས། །ཕྱོགས་ཀུན་མ་མཐོང་བ་མ་གཏོགས། །ཁུ་བྱུག་སྔོན་མོ་ལས་ལྷག་པའི། །སྐད་སྙན་སྒྲོག་པ་ཞིག་མི་སྣང་། །གཞུང་
ཨa ལུགས་རབ་འབྱམས་ལ་སྦྱངས་ནས། །ཆོས་ཀུན་མི་ཤེས་པ་མ་གཏོགས། །ཚོགས་དྲུག་རང་གྲོལ་ལས་ལྷག་པའི། །གླུ་དབྱངས་ལེན་མཁན་ཞིག་མི་སྣང་། །དབྱར་ཁ་མེ་
ཏོག་ཀུན་རྒྱས་དུས། །བུང་བའི་སྒྲ་དབྱངས་རང་སྒྲོག་བཞིན། །སྟོན་ཁ་ཁ་ཟས་ཀུན་མོད་དུས། །སྐྱིད་གླུ་འདི་འདྲ་རང་ཐོན་སོང་། །ཞེས་པ་འདི་ཡང་སྟོན་ཁ་ཟླ་བ་བདུན་པའི་ནང་ལ་ཁ་ཟས་
མོད་པོ་བྱུང་ཚེ་སྐྱིད་དྲག་པའི་ཤུགས་ཀྱིས་ཉིན་ཞིག་སེམས་ལ་གང་ཤར་རྒྱང་གླུ་རུ་བླངས་པའོ། །བསླུ་མེད་དཀོན་མཆོག་གསུམ་ལ་གསོལ་བ་འདེབས། །དྲི་མེད་སྨོན་ལམ་འགྲུབ་པར་བྱིན་གྱིས་རློབས། །
འདིས་མཚོན་རང་གཞན་དགེ་རྩ་ཅི་མཆིས་པ། །བསྟན་འགྲོ་ཡོངས་ལ་ཕན་པའི་རྒྱུ་རུ་བསྔོ། །དེ་མཐུས་སངས་རྒྱས་བསྟན་པ་དར་ཞིང་རྒྱས། །སེམས་ཅན་ཐམས་ཅད་བདེ་མྨེ



མགུར་འབུམ་སྨད་རྨ་
ཞིང་སྐྱིད་པར་ཤོག །བདག་ནི་མྱུར་བ་མྱུར་དུ་སངས་རྒྱས་ནས། །བསྟན་འགྲོར་ཕན་ཐོགས་དཔག་མེད་འབྱུང་བར་ཤོག །ཐབས་མཁས་བསྡུ་བཞིའི་སྒོ་ནས་སེམས་ཅན་
ལ༑ །ཕན་པ་དཔག་ཏུ་མེད་པ་ཐོགས་པར་ཤོག །འཆད་རྩོད་རྩོམ་གསུམ་སྒོ་ནས་སེམས་ཅན་ལ། །ཕན་པ་དཔག་ཏུ་མེད་པ་ཐོགས་པར་ཤོག །རྒྱུད་སྡེ་བཞི་ཡི་སྒོནས་
སེམས་ཅན་ལ། །ཕན་པ་དཔག་ཏུ་མེད་པ་ཐོགས་པར་ཤོག །མངོན་ཤེས་རྫུ་འཕྲུལ་སྒོ་ནས་སེམས་ཅན་ལ། །ཕན་པ་དཔག་ཏུ་མེད་པ་ཐོགས་པར་ཤོག །བདགནི་གང་སོང་
ཡུལ་ལ་བཀྲ་ཤིས་ཤིང་། །གང་བསམ་དོན་རྣམས་ཡིད་བཞིན་འགྲུབ་པར་ཤོག །གང་དུ་བསྡད་པའི་ས་ལ་བྱིན་ཆགས་ཤིང་། །གང་ཡོད་ནོར་ལ་གཡང་ཀུན་འཁྱིལ་བར་
ཤོག །འགྲོགས་ཚད་རྣམས་ལ་ཡོན་ཏན་འགོ་བ་དང་། །མཇལ་མི་རྣམས་ལ་བྱིན་རླབས་འཇུག་པར་ཤོག །སུཞིག་འཇིགས་པས་ཉེན་པའི་དུས་སུ་བདག །དྲན་ཚེ་འཇིགས་
སྐྲག་སྡུག་བསྔལ་ཞི་བར་ཤོག །བདག་ནི་མཐོང་ཐོས་དྲན་རེག་སེམས་ཅན་གྱི། །རྒྱུད་ལ་རྣམ་དཀར་དགེ་སེམས་སྐྱེ་བར་ཤོག །ཀུན་གྱི་བློ་ཁ་དམ་པའི་ཆོས་ལ་འགྱུར། །



་ ༄༅། །དམ་ཆོས་བྱེད་པའི་སྐལ་བ་ལྡན་པར་ཤོག །ལུས་ནད་སེམས་ཀྱི་སྡུག་བསྔལ་ཀུན་ཞི་ནས། །ལུས་སེམས་དགའ་བདེས་རྟག་ཏུ་འཚོ་བར་ཤོག །
བཟང་ངན་འབྲེལ་བ་ཐོགས་ཚད་ཐམས་ཅད་པོ། །གནས་སྐབས་བདེ་ཞིང་མཐར་ཐུག་སངས་རྒྱས་ཤོག །མདོར་ན་སྒོ་གསུམ་བྱ་བ་གང་བྱས་ཀྱང་། །བསྟན་དང་འགྲོ་བ་
# ཡོངས་ལ་ཕན་པར་ཤོག །དགེ་རྩ་ཅི་བསགས་བསྟན་དང་འགྲོ་བའི་དོན། །བླ་མེད་བྱང་ཆུབ་འཐོབ་པའི་རྒྱུར་གྱུར་ཅིག །ཕྱོགས་བཅུའི་དྲང་སྲོང་བདེན་ཚིག་འགྲུབ་རྣམས་
ཀྱི༑ །བདེན་པའི་སྟོབས་ཀྱིས་སྨོན་ལམ་འགྲུབ་གྱུར་ཅིག །རྒྱལ་ཁམས་ཀུན་ཏུ་ལོ་ལེགས་བཀྲ་ཤིས་ཤིང་། །བཀྲ་ཤིས་ཆེན་པོས་ས་གསུམ་ཁྱབ་གྱུར་ཅིག །ཅེས་པ་འདི་ཡང་
མགུར་འབུམ་གྱི་མཇུག་ཏུ་ཞབས་དཀར་བས་བྲིས་པའོ། །འདི་དག་རྣམས་ཀྱིས་དངོས་སམ་བརྒྱུད་ནས་རང་གཞན་བསྟན་པ་དང་འགྲོ་བ་ཡོངས་ལ་ཕན་ཐོགས་རྒྱ་ཆེན་པོ་འབྱུང་བར་གྱུར་ཅིག །རྣལ་འབྱོར་གྱི་དབང་ཕྱུག་རྗེ་བཙུན་ཞབས་དཀར་རྫོ་རྗེ་
འཆང་ཆེན་པོས་མཆོག་དམན་བར་མའི་གདུལ་བྱར་གང་ལ་གང་འཚམ་གྱི་རྡོ་རྗེའི་མགུར་དཔག་ཏུ་མེད་པ་བཞེངས་པ་ཡི་གེར་འཁོད་པའི་ནང་ཚན་ལས། བལ་ཡུལ་མཆོད་རྟེན་རྣམ་གཉིས་ལ་མཇལ་དུ་ཕེབས་པའི་ལམ་སྐབས་དང་བཀའ་བརྒྱུད་གོང་ ་



མགུར་འབུམ་སྨད་ཆ་
མའི་གདན་ས་འབྲོག་ལ་ཕྱི་གངས་ཀྱི་ར་བ་ནས་བཞེངས་པའི་སྐོརརོ། ། དབུས་གཙང་སོགས་ནས་བཞེངས་པ་ཁ་ཐོར་སྣ་ཚོགས་པའི་སྐོར། ན་མོ་གུ་རུ་དེ་ཝ་ཌཱཀྐི་ཡེ། བྱིན་རླབས་སྩོལ་བའི་རྩ་བརྒྱུད་བླ་མ་
དང༌། །དངོས་གྲུབ་སྟེར་བའི་ཡི་དམ་ཞི་ཁྲོའི་ལྷ། །བར་ཆད་སེལ་བའི་མཁའ་འགྲོ་ཆོས་སྐྱོང་གིས། །རྟག་ཏུ་ཐུགས་རྗེའི་སྤྱན་གྱིས་འགྲོ་ལ་གཟིགས། །ནད་གདོན་འགལ་
རྐྱེན་བར་ཆད་ཀུན་ཞི་ཞིང་། །ཚེ་དཔལ་བསོད་ནམས་ལུང་རྟོགས་ཡོན་ཏན་རྒྱས། །གནས་སྐབས་མཐར་ཐུག་འདོད་དོན་མ་ལུས་པ། །འབད་མེད་ལྷུན་གྱིས་འགྲུབ་པར་
མཛད་དུ་གསོལ། །ཆོས་དབྱིངས་ཁྱབ་གདལ་ཆེན་པོའི་ཀློང་ཡངས་སུ། །གུ་ཡངས་ཡན་པར་འཕྱོ་བའི་རྣལ་འབྱོར་ངས། །ཤུགས་འབྱུང་འགག་མེད་གླུ་དབྱངས་སྣ་ཚོགས་
པ༑ །བླངས་པའི་ཚུལ་རྣམས་ཕྱོགས་གཅིག་འབྲི་བར་བྱ། །དེ་ཡང་དབུས་གཙང་དག་པའིཞིང་འདིར་འོངས་ཏེ། །ཇོ་བོར་གསེར་གྱི་མཆོད་ཀོང་ཕུལ་ནས་སྨོན་ལམ་བཏབ་པ་དང་། །ཆོས་ལུང་ཕུའི་རི་ཁྲོདན་སྡོད་དུས་རྒྱལ་
བ་བློ་བཟང་དགྱེས་པའི་གླུ་དབྱངས་བླངས་ཚུལ་སོགས་གཞན་དུ་གསལ་ལ། འདིར་ཁ་ཐོར་སྣ་ཚོགས་ཕྱོགས་གཅིག་ཏུ་བཀོད་པ་ནི་འདི་ལྟ་སྟེ། བརྩེ་བས་ཕྱག་བརྐྱངས་མཁྱེན་པ ནི་དབྱ་གུ་འཕྱར། །ཆོས་རྔ་ཆེར་རྒྱུ



།བརྡུངས་སྟོང་གསུམ་ཆོས་སྒྲས་བཀང་། །མ་རིག་གཉིད་ལོག་འགྲོ་ཀུན་དབང་མེད་དུ། །སད་མཛད་སངས་རྒྱས་ཞབས་རྡུལ་སྤྱི་བོར་ལེན། །
བསྟན་པ་དུས་ཀྱི་དབང་གིས་ཉམས་པའི་མོད། །འཇམ་པའི་དབྱངས་ཀྱིས་མ་བཟོད་གཙུག་ཕུད་དོར། །ངུར་སྨྲིག་འཆང་བའི་ཚུལ་འཛིན་ཙོང་ཁ་པར། །གུས་པས་ཕྱག་བྱས་
# བསྟོད་བསྔགས་མེ་ཏོག་འཐོར། །གསལ་སྟོང་ཐུགས་ཀྱི་མཐིང་ཤོག་དྲི་མེད་ངོས། །ལུང་རྟོགས་ཡོན་ཏན་གསེར་ཡིག་དུ་མས་མཛེས། །ཟབ་རྒྱས་ཆོས་གཏེར་འཇམ་
དབྱངས་གླེགས་བམ་དངོས། །རྒྱལ་བ་རིན་པོ་ཆེ་ལ་ཕྱག་འཚལ་བསྟོད། །ཇི་ལྟ་ཇི་སྙེད་མཁྱེན་པའི་ཁ་གཉིས་མངའ། །བྱམས་དང་བརྩེ་བས་གཟི་བརྗིད་འོད་ཟེར་འབར། །
བླུན་རྨོངས་འཆིང་གཅོད་འཇམ་དབྱངས་རལ་གྲི་དངོས། །པཎ་ཆེན་ཐམས་ཅད་མཁྱེན་ལ་གུས་པས་འདུད། །མཁའ་ལྟར་སངས་རྒྱས་བསྟན་པ་ཕྱོགས་ཀུན་ཁྱབ། །བསྟན་
འཛིན་སྐྱེས་བུ་རི་བྲག་ལས་ཀྱང་མང་། །ས་ཀུན་ལི་ཁྲིས་ཁ་དོག་བསྒྱུར་བ་ལྟར། །ངུར་སྨྲིག་འཛིན་པས་ས་ཐོག་ཁེབས་འདི་རྨད། །ངོ་མཚར་ལྟད་མོ་འདི་ལ་ལྷ་ལམ་ནས། །
|



མགུར་འབུམ་སྨད་ཆ་
ལྷ་ཡིས་བལྟས་ན་དགའ་བར་མ་ཟད་ཀྱི། །ཕྱོགས་བཅུའི་རྒྱལ་བ་རབ་འབྱམས་ཀུན་གྱིས་ཀྱང་། །ཡེ་ཤེས་སྤྱན་གྱིས་གཟིགས་ན་སྤྲོ་བ་སྐྱེ། །དགོན་མཐའ་གྲོང་སྡེ་གང་ནའང་
ཤན་པ་ཡིས། །ཚེ་སྔོན་དྲིན་གྱིས་བསྐྱངས་པའི་ཕ་མ་བསད། ཤ་ཡི་རི་བརྩིགས་ཁྲག་གིས་མཚོ་ཡང་བསྐྱིལ། །གློ་སྙིང་གཅལ་དུ་བཀྲམ་པ་མཐོང་བའི་མོད། །མི་ཡི་
གྲོགས་མཛད་དཀར་ཕྱོགས་ལྷ་ཀླུ་ཀུན། །མི་དགའ་རང་ཡུལ་བྲོས་པར་མ་ཟད་ཀྱི། །ཞིང་འདིའི་འགྲོ་འདྲེན་བྱང་སེམས་ཐུགས་སྐྱོ་ནས། །ཞིང་ཁམས་གཞན་དུ་གཤེགས་
གྲབས་ཡང་ཡང་མཛད། །ཀྱེ་ཧུད་ཕ་མ་ར་ལུག་གཡག་གསུམ་ལ། །མི་འདོད་སྣ་དགུ་གཏོང་བའི་སྡིག་ཅན་དགྲ། །སར་གནས་བྱང་སེམས་དཔའ་བོས་ཐུལ་ཅིག་ཅེས། །
སྙན་པའི་དབྱངས་ཀྱིས་འགྲོ་བའི་དོན་ལ་བསྐུལ། །སྡིག་སྤོང་དགེ་སྒྲུབ་བསྟན་པ་རིན་པོ་ཆེ། །བཤན་པས་བཤིག་པར་མ་ཤེས་གྲོགས་སུ་རློམ། །དགོན་པའི་ཐག་ཉེར་བཞག་
ནས་ཁྱིམ་མཚེས་བྱས། །བསྟན་ལས་ཤ་ལ་ཀུན་གྱིས་བརྩོན་འདི་མཚར། །ཤན་པ་ཕོ་མོས་སེམས་ཅན་བརྒྱ་སྟོང་བསད། །བཅད་གཏུབ་བཙོ་བསྲེག་བཟ་ཞིང་བཙོང་བ་ཙྪ



ཅ
བ
།སོགས། །མི་དགེའི་སྡིག་ལས་བྱེད་པ་འདིར་བལྟསན། །བསྐལ་བ་སྙིགས་ཚེ་དམྱལ་ཁམས་ས་འོག་ནས། །མ་བསྡད་ས་སྟེང་དགོན་སྡེ་ཕལ་
ཆེར་གྱི། །ཐག་ཉེར་བྱུང་བ་ཡིན་ནམ་ཐེ་ཚོམ་སྐྱེ། །ཀྱེ་ཧུད་སྣོད་བཅུད་སྡིག་པའི་འབྲས་བུས་གང་། །འགྲོ་བའི་ཐོག་ཏུ་མི་འདོད་ཆར་བཞིན་བབས། །བཙུན་པས་ཁ་གདངས་
# མིག་བགྲད་གྲི་ཡང་འཕྱར། །ཕ་མ་ར་ལུག་གཡག་གསུམ་བསད་པའི་ཤ །བཅད་གཏུབ་བརྔམས་ནས་ཟ་འདྲའི་འཇིགས་འཇིགས་ཤིག །ས་སྟེང་འདི་ན་སྔ་སོར་ཡོད་མ་
མ་མྱོང་། །འདི་ལ་བལྟས་ན་འཇིག་རྟེན་པ་རྣམས་ཁྲོས། །དཔའ་བོ་རྣམས་ཀྱི་གོ་ཁྲབ་མཚོན་ཆ་ཐོགས། །བརྔམས་ནས་དགྲ་བོ་འདུལ་ལ་ཆས་པ་ཡང་། །མང་པོ་མཐོང་སྟེ་
འཇིགས་སྣང་ཆུང་བར་གདའ། །དཔའ་བོའི་དཔུང་ཚོགས་འཛོམས་པའི་དུས་སྐབས་སུ། །གནོད་བྱེད་མ་རུངས་དགྲ་བོ་འདུལ་དགོས་བཞིན། །ད་རེ་བོད་ལ་བསྟན་པ་དར་
དུས་འདིར། །སྡིག་ཟས་ཤ་ཡི་བསྟན་པ་བསྣུབས་རེ་རན། །དེ་ཕྱིར་བྱང་ཆུབ་སེམས་དཔའི་དམག་དཔུང་གིས། །བྱམས་དང་སྙིང་རྗེ་སྙིང་སྟོབས་ཆེར་བསྐྱེད་ནས། །ཐབས་



མགུར་འབུམ་སྨད་ཆ་
མཁས་བསྡུ་བཞིའི་གོ་ཁྲབ་མཚོན་ཆ་ཐོགས། །བསྟན་དགྲ་སྡིག་ཅན་མྱུར་དུ་ཆམ་ལ་ཕོབ། །བྱ་བཏང་རྣལ་འབྱོར་ཉམ་ཆུང་བྱིས་པ་ངས། །བདག་གི་ཕ་མ་ཤན་པས་བསད་དོ་
ཞེས༑ །བྱང་སེམས་ཆོས་རྒྱལ་རྣམས་ལ་ཞུས་པའི་མཐུས། །ཕ་བསད་ལག་དམར་ཆམ་ལ་འབེབ་པར་ཤོག །ཅེས་པ་འདི་ཡང་ཕྱོགས་ཕྱོགས་ཀྱི་དགོན་ཆེན་དང་གཙུག་ལག་ཁང་ཕལ་ཆེར་གྱི་ཐག་ཉེ་
ན་ཤན་པས་ལུག་བརྒྱ་ཕྲག་མང་བོ་བསད་ནས། ཤུ་ཡི་རི་བརྩིགས་ཁྲག་གི་ཆུ་རྒྱུན་འགྲོ་བ་མཐོང་བས་རྐྱེན་བྱས། སྐྱབས་མགོན་རྒྱལ་བ་པཎ་ཆེན་རིན་པོ་ཆེ་སོགས་སར་གནས་ཀྱི་བྱང་ཆུབ་སེམས་དཔའ་རྣམས་ཀྱིས་འདི་ཆོ་ལ་ཕན་ཐོགས་རེ་འབྱུང་ན་ཅི་
མ་རུང་སྙམ་པའི་ལྷག་བསམ་དག་པའི་སྒོ་ནས། བྱ་བཏང་རི་ཁྲོད་པ་ཚོགས་དྲུག་རང་གྲོལ་གྱིས་སྨྲས་པའོ། །འགྲོ་བའི་སྡུག་བསྔལ་མཐོང་ན་བཞུགས་མི་ཚུགས། །དམྱལ་བའི་མེ་དོང་ཡིན་ཡང་ཐོགས་
མེད་ཞུགས། །མགོན་མེད་ཉམ་ཐག་འགྲོ་བའི་སྡུག་བསྔལ་སེལ། །དུས་གསུམ་རྒྱལ་བ་རྣམས་ལ་བདག་ཕྱག་འཚལ། །ཉམ་ཐག་སེམས་ཅན་མཐོང་ན་སྤྱན་ཆབ་འབྱིན། །
སྲོག་ཚབ་རང་སྲོག་གཏོང་ལའང་ཕངས་པ་མེད། །བྱམས་དང་སྙིང་རྗེ་བྱང་ཆུབ་སེམས་མངའ་བའི། །བྱང་ཆུབ་སེམས་དཔའ་ཡོངས་ལ་གུས་པས་འདུད། །སྙིགས་དུས་ ཉྩ།



།སངས་རྒྱས་བསྟན་པ་ཉམས་རེ་དམའ། །ཕྱི་རོལ་པ་ཡང་བོད་ལ་ཡོང་མ་དགོས། །དགོན་པའི་ལྕགས་རི་ལྷ་ཁང་ཁོར་ཡུག་ཀུན། ཤན་པས་
ཤ་དང་ཁྲག་གིས་དམར་པོར་བཏང༌། །སངས་རྒྱས་བྱང་སེམས་ཞིང་གཞན་གཤེགས་པའི་མོད། །སྡིག་ཅན་ཤན་པས་བསད་པའི་ཕ་མའི་ཤ །མཐོང་ན་མཆོག་དམན་ཀུན་
གྱིས་མཆིལ་མ་མིད། །བྱམས་དང་སྙིང་རྗེ་མེད་པའི་རང་མཚང་སྟོན། །ཨོ་རྒྱན་ལྷོ་ནུབ་སྲིན་ཡུལ་ལ་ཕེབས་རུང་། །མ་གྱུར་འགྲོ་བའི་སྲོག་དབུགས་བཅད་པའི་ཤ། །བརྔམ་
པ% ནས་ཟ་བའི་སྲིན་པོ་བོད་ན་སྣང་། །འདི་ཡི་ཁ་གནོན་མཛད་ན་ཅི་མ་རུང་། །ཀྱེ་ཧུད་བདག་གིས་མགོན་མེད་སེམས་ཅན་སྡུག །མཐོང་བས་མ་བཟོད་རང་ལ་ཕན་འདོགས་
པའི༑ །ནུས་པ་མེད་ཚེ་རྒྱལ་བ་པཎ་ཆེན་སོགས། །སར་གནས་བྱང་སེམས་འགྲོ་བའི་དོན་ལ་བསྐལ། །མ་འདྲིས་མཛའ་བཤེས་ཆེན་པོ་སངས་རྒྱས་ཀྱིས། །འགྲོ་ལ་ཕན་
པའི་ཆོས་འཁོར་བསྐོར་བ་རྣམས། །བསྡུན་སྡིག་སྤོང་དགེ་སྒྲུབ་གཉིས་སུ་འདུ། །འདིནི་སངས་རྒྱས་བསྟན་པ་ཡིན་པར་གསུངས། །དེང་སང་ལྷ་ཁང་ཁོར་ཡུག་སྡེ་དགོན་



ན༑ །སྡིག་ཅན་ཤན་པས་ཤ་ཡི་ཐང་ཁ་བཤམས། །གློ་སྙིང་ནང་ཁྲོལ་མཆོད་རྫས་གཅལ་དུ་བཀྲམ། །རིན་ཐང་རྟེན་བཤད་བྱེད་འདི་སུ་ཡིས་བསྟན། །མ་གྱུར་འགྲོ་བའི་ཤ་
རུས་སྤྱངས་དཀྱིལ་དུ། །བཙུན་པས་གྲི་འཕྱར་ཁ་གདངས་ཟ་ལ་ཆས། །ཀྱེ་ཧུད་ནང་པས་འགྲོ་ལ་འདི་ཕོད་དམ། །ཕྱི་རོལ་པ་ཡིས་ཕོད་པ་སྨོས་ཅི་དགོས། །སྐྱབས་སྟོན་
པ༔ སངས་རྒྱས་ཞིང་གཞན་གཤེགས་སོང་ཡང་། །སྐྱབས་གནས་བསྟན་པ་གཤེགས་པར་མི་རིགས་ཀྱང་། །ཀྱེ་ཧུད་རྒྱ་གར་བསོད་ནམས་དམན་པའི་མཐུས། །བསྟན་ཡང་མ་
གཞུགས་འོག་མིན་ཞིང་དུ་གཤེགས། །རྒྱལ་བ་བློ་བཟང་གྲགས་པ་ཞིང་བརྗེས་ཀྱང་། །རྒྱལ་བསྟན་ད་དུང་ཕྱོགས་འདིར་གནས་སྙམ་ཡང་། །ཀྱེ་ཧུད་བོད་ཀྱི་བྱ་སྤྱོད་ལ་
བལྟས་ན། །བསྟན་པའང་དགའ་ལྡན་གནས་སུ་གཤེགས་པ་འདྲ། །རྒྱ་གར་ཕྱི་རོལ་པ་ཡིས་ནག་འབྱམས་བྱས། །བོད་ཡུལ་སྡིག་ཅན་ཤན་པས་དམར་པོར་བཏང་། །ཀྱེ་
ཧུད་ཉམ་ཐག་འགྲོ་བས་ཅི་བྱ་ཞེས། །ཕྱོགས་བཞིར་ཁ་བལྟས་མྱ་ངན་སྨྲེ་སྔགས་འདོན། །འདི་འདྲའི་སྨྲེ་སྔགས་གསན་ན་འདིར་བཞུགས་ཀྱི། །བྱང་ཆུབ་སེམས་དཔས་འགྲོ་
མགུར་འབུམ་སྨད་ཆ



» ༄༅།
།དོན་ཅིས་མི་མཛད། །རབ་འབྱམས་ཞིང་གི་རྒྱལ་བ་གྲངས་མེད་ཀྱང༌། །ཞིང་འདིར་བྱོན་ནས་འགྲོ་དོན་མཛད་པར་རིགས། །ཉམ་ཐག་མ་གྱུར་
།དཞཅསམམང་ན། ངས་
སེམས་ཅན་བུ་ཆུང་རྣམས། །སྡུག་བསྔལ་མེ་འོབས་ནང་དུ་ཆུད་འདུག་ཅེས། །སངས་རྒྱས་བྱང་སེམས་ཕ་མར་ཞུས་པའི་མཐུས། །མྱུར་དུ་བདེ་བའི་ས་ལ་བགྲོད་པར་ཤོག །
(#* ཅེས་པ་འདི་ཡང་ལྷ་སའི་ཤན་པ་རྣམས་ཀྱིས་ཉིན་རེ་བཞིན་ཕ་མ་ར་ལུག་གཡག་གསུམ་བརྒྱ་ཕྲག་མང་བོའི་སྲོག་བཅད་ནས། །ཇོ་བོ་ཆེན་པོའི་ཕྱི་རོལ་སྐོར་ལམ་ན་བརྩིགས་ནས་འཚོང་བ་མཐོང་བས་རྐྱེན་བྱས། འདི་རྣམས་ལ་འགྲོ་བ་ཡོངས་ཀྱི་སྐྱབས་
མགོན་རྒྱལ་བ་པཎ་ཆེན། རྒྱལ་ཚབ་དམ་པ་དགའ་ལྡན་གསེར་ཁྲི། རྒྱལ་བའི་ཡོངས་འཛིན་སོགས་སར་གནས་བྱང་ཆུབ་སེམས་དཔའ་རྣམས་ཀྱིས་ཆོས་གསུངས། སྲོག་གཅོད་མི་རུང་བའི་ཁྲིམས་བཞག་ནས་ཕན་ཐོགས་རེ་བྱུང་ན་ཅི་མ་རུང་སྙམ་པའི་
ལྷག་བསམ་བཟང་པོས་བྱ་བཏང་ཚོགས་དྲུག་རང་གྲོལ་གྱིས་སྨྲས་པའོ། །ས་བཅུའི་བྱང་སེམས་རྒྱལ་བ་པཎ་ཆེན་དང་། །རྒྱལ་ཚབ་ཡོངས་འཛིན་དགའ་ལྡན་གསེར་ཁྲི་སོགས། །བླ་མ་དབུ་
མཛད་དགེ་སྐུལ་ཐམས་ཅད་ཀྱི། །སྙན་དུ་གསལ་འདེབས་ཚུལ་དུ་འདི་སྐད་ཞུ། །སྔར་ཡང་བསྟན་དང་འགྲོ་དོན་ཁུར་དུ་བཞེས། །དབུས་གཙང་དག་པའི་ཞིང་འདིའི་མཆོག་ གླུ



པ་འཕྲོག་མི་རུང་ཆོས་ཁྲིམས་བཞག
རི་རྒྱ་ཀླུ་སྒྲ་ཇི་ཡང་ཉེས་དམིགས་ཆེ་བར་ཐུབ་པས་གས
བ ས་བྲལ། །དགེ་འདུན་དཀོན་
མགུར་འབུམ་སྨད་ཆ་
དམན་ལ། །སྲོག་གཅོད་རྐུ་འཕྲོག་མི་རུང་ཆོས་ཁྲིམས་བཞག །རི་རྒྱ་ཀླུང་རྒྱ་བསྡམས་སོགས་བཀའ་དྲིན་ཆེ། །ད་དུང་བསྟན་པའི་གཞི་མ་དགོན་མཐའ་ན། ཤན་པས་ཕ་
མ་ར་ལུག་བརྒྱ་སྟོང་བསད། ཤ་ཀུན་དགེ་འདུན་པ་རྣམས་ཉོས་ནས་ཟ། །འདི་ཡང་ཉེས་དམིགས་ཆེ་བར་ཐུབ་པས་གསུངས། །ཟ་མཁན་མེད་ན་སྲོག་ལ་འཚེ་མཁན་
མེད༑ །ཟ་བ་མང་བཞིན་སྲོག་ལ་འཚེ་བ་མང༌། །དེ་ཕྱིར་དགེ་འདུན་ཡོངས་ཀྱིས་ཤ་ཟོས་ན། །ར་ལུག་གཡག་གསུམ་འཆོར་བའི་གོ་སྐབས་བྲལ། །དགེ་འདུན་དཀོན་མཆོག་
ཟེར་ཡང་མི་དཀོན་གི །འབྲས་སྤུངས་གཅིག་པུར་སྟོང་ཕྲག་བདུན་ཙམ་སྣང་། །ས་སྟེང་དགེ་འདུན་འདི་ཡང་མང་རེ་གཟིགས། །ཕ་མའི་སྲོག་ལ་འཚེ་བ་མེད་སླད་དུ། །དགེ་
འདུན་ཡོངས་ཀྱིས་དཀར་གསུམ་མངར་གསུམ་སྟེན། ཤན་པ་ཕོ་མོར་སྲོག་གཅོད་མི་རུང་ཞེས། །ཆོས་གསུངས་ཁྲིམས་ཀྱང་ཞོག་ཅེས་ཐལ་མོ་སྦྱར། །ཤ་ཚའི་ང་རོ་ཆེན་
བཟོད་པར་གསོལ། །ཞེས་པ་འདི་ཡང་ཉིན་ཞིག་འབྲས་སྤུངས་དགོན་པར་མཇལ་དུ་སོང་བའི་དུས་དགོན་མཐའི་ཤུ་མང་བོ་དགེ་འདུན་པ་མང་པོས་ཉོས་ནས་ཁྱེར་བ་མཐོང་བས་རྐྱེན་བྱས། བྱ་བཏང་ཚོགས་དྲུག་རང་གྲོལ་གྱིས་སྨྲས་
240



ཅ
བརྒྱ ཉེར་གཅིག་
།པའོ། །སྐྱབས་མགོན་རྒྱལ་བ་པཎ་ཆེན་ཐོག་དྲངས་པའི། །དབུས་གཙང་བླ་ཆེན་ཐམས་ཅད་བརྩེ་བས་དགོངས། །ཁྱེད་རྣམས་རིས་མེད་འགྲོ་བ་
ཀུན་དོན་དུ། །ཕེབས་པ་ཡིན་པས་ཕྱོགས་རིས་ག་ནས་མངའ། །སེམས་ཅན་སྐྱིད་སྡུག་ལེགས་ཉེས་གསལ་ལེར་མཁྱེན། །མ་མཁྱེན་པ་ཞིག་ཞུ་རྒྱུ་གང་ནས་རྙེད། །འོན་ཀྱང་
སྔོན་དུས་ཐུབ་པའི་དབང་པོར་ཡང་། །འཁོར་གྱིས་གསལ་འདེབས་སྙན་བསྐུལ་མཛད་པ་ལྟར། །ཕྲན་ཀྱང་དེ་བཞིན་ལག་པོ་ཐལ་སྦྱར་ནས། །གུས་པས་གསལ་འདེབས་
ཚུལ་དུ་འདི་སྐད་ཞུ། །ཨ་མདོ་ལྷོ་ཁ་ལ་སོགས་ཐག་རིང་གི །ཡུལ་དུ་སྐྱེས་པའི་དད་ཅན་ཕོ་མོ་ཡིས། །ཁྱེད་རྣམས་ཡོན་ཏན་ཐོས་པས་དད་པ་གཡོས། །དབང་མེད་མཇལ་
འདོད་བྱུང་ནས་སྡོད་མ་ཚུགས། །བྱང་ཁའི་འོང་ལ་ཁལ་རྟའི་སྟབས་མ་འགྲིག །འཆི་རུང་ལྷོ་ཁ་བརྒྱུད་ནས་མཇལ་དུ་འགྲོ། །སྙམ་ནས་ལུས་དང་སྲོག་ལ་མ་བལྟས་པར། །
སྤྲང་ནས་འོངས་དུས་ཚ་གྲང་བཀྲེས་སྐོམ་གྱི། །སྡུག་བསྔལ་མྱང་ཚུལ་བཤདན་བརྗོད་མི་ལང་། །ཤི་བའི་མི་ཡང་མང་པོ་ཡོད་ཅེས་གྲགས། །དཀའ་ལས་མྱངས་ནས་ལྷ་ རྒྱུ



སར་སླེབས་པའི་ཚེ། །དག་པའི་ཞིང་དུ་སླེབས་འདྲའི་དགའ་སྤྲོ་སྐྱེས། །མཇལ་དུ་སོང་ཚེ་དྲུང་འཁོར་འགའ་ཞིག་གིས། །བསྡིགས་ནས་ཡར་ལ་མ་འོངས་ཕར་རྒྱུགས་
ཟེར༑ །སོངན་མར་འཐེན་སྐྱག་བྲོ་ཟེར་ནས་བརྡུངས། །མར་ལ་དེད་ཚེ་ཡི་མུག་སྙིང་རླུང་ལྡང་། །ལྷ་སར་ཡུན་རིང་སྡོད་པའི་ཟས་མ་རྙེད། །མཇལ་ཁ་མ་ཐོབ་མར་ལ་འགྲོ་
མ་ཕོད། །ལྟོགས་སྐོམ་འཁྱོགས་ནས་ཡུན་རིང་སྡོད་མ་ཚུགས། །མིག་ནས་མཆི་མ་འབྱིན་པ་མང་པོ་སྣང་། །དེ་ཕྱིར་སྐྱབས་མགོན་རྒྱལ་བ་རིནཔོ་ཆེ། །ཁྱེད་ཀྱི་དྲུང་འཁོར་
སྤྱི་དང་ཁྱད་པར་དུ། །སྒོ་འགག་རྣམས་ལ་དམན་པ་ཨར་སྐྱོ་བ། །ཡོང་ན་མ་འགོག་ཡར་ལ་ཐོངས་ཤིག་གསུངས། །བླ་མ་གཞན་མ་རྣམས་ཀྱིས་ཀྱང་དེ་བཞིན་དུ། །
གསུངསན་དམན་པ་རྣམས་ལ་ཐུགས་རྗེ་ཆེ། །རིན་ཆེན་གསེར་གྱི་རི་ལ་བརྟེན་པ་ཡི། །འདབ་ཆགས་ཁ་དོག་གསེར་དུ་སྣང་བ་ལྟར། །བླ་མ་དམ་པར་བརྟེན་པའི་དྲུང་འཁོར་
བ༑ །རྣམས་ཀྱང་བྱམས་དང་སྙིང་རྗེ་ཅན་ཡིན་པས། །ལྷོ་ཁ་བརྒྱུད་ནས་འོངས་པའི་ཨར་སྐྱོ་བ། །རིང་མིན་མྱུར་དུ་མཇལ་བའི་གྲོགས་རེ་མཛོད། །མཇལ་དུས་ཁ་བཏགས་སྒྱུ
མ་སྨད་ཆ



ཅ
མ
བརྒྱ་ ཉེར་གཉིས་
༄༅། །གཙང་མ་ཙམ་ཞིག་ཀྱང་། །འབུལ་རྒྱུ་མེད་རུང་བརྩེ་བས་དེ་དག་ལ། །ཕྱག་མཆོད་དད་པའི་རྟེན་དུ་ཕྱག་མདུད་དེ། །ཅེས་ཀྱང་གནོངས་ཞེས་
སྙིང་ནས་གསོལ་བ་འདེབས། །དེ་ལྟར་མཛདན་དམན་པ་ཨར་སྐྱོ་བ། །རྣམས་ལ་སྔོན་མེད་དགའ་སྤྲོའི་ཉི་མ་ཤར། །ད་རེ་དོན་འགྲུབ་སྐལ་བ་བཟང་པོ་བྱུང་། །ཡང་ཡང་
# མཇལ་བར་ཤོག་ཅེས་སྨོན་ལམ་འདེབས། །བདག་གིས་དེ་ལྟར་ཞུས་པའི་དགེ་བའི་མཐུས། །སྐྱབས་མགོན་རྒྱལ་བ་པཎ་ཆེན་ལ་སོགས་པའི། །སྐྱེས་བུ་དམ་པས་དད་ཅན་
ཉམ་ཆུང་རྣམས། །ཚེ་རབས་ཀུན་ཏུ་བརྩེ་བས་རྗེས་འཛིན་ཤོག །ཅེས་པ་འདི་ཡང་ཨར་སྐྱོབ་སྐྱེས་དམན་ཇོ་མོ་འགའ་རེས་སྐྱབས་མགོན་རྒྱལ་བ་རིན་པོ་ཆེ་ལ་མཇལ་མ་ཐུབ་ཟེར་ནས་དུ་བ་མཐོང་བས་རྐྱེན་བྱས་དམ་པ་དེ་
དག་ལ་སྙན་སྐུལ་གྱི་ཚུལ་དུ་བྱ་བཏང་ཚོགས་དྲུག་རང་གྲོལ་གྱིས་སྨྲས་པའོ། །ཆོས་པ་རྣམ་དག་ཡོངས་ལ་འདུད། །ཆོས་དང་མཐུན་པར་བྱིན་གྱིས་རློབས། །ཆོས་གྲོགས་མཚན་སྙན་འབྱོར་ལྡན་
ཁྱེད༑ །ཆོས་བཞིན་བྱེདན་འདི་ལྟར་མཛོད། །བཀའ་བརྒྱུད་གོང་མའི་རྣམ་ཐར་བཞིན། །གང་ལའང་ཆེད་འཛིན་ཆགས་ཞེན་མེད། །འཇིག་རྟེན་ཆོས་བརྒྱད་དོན་མི་གཉེར། །ཉྩ



ཐམས་ཅད་གོང་དུ་ཁུར་བ་དང་། །དགྲ་གཉེན་གཉིས་ལ་དབྱེ་བ་མེད། །སུ་དང་འགྲོགས་ཀྱང་ཀུན་དང་མཐུན། །གཞན་ལ་རང་གི་དབང་མི་སྟེར། །འདུས་བྱས་དགེ་བ་ཁྱད་
མི་གསོད། །དེ་ལ་མཆོག་ཏུ་མི་ཞེན་པར། །སྒྱུ་མ་རྨི་ལམ་བཞིན་དུ་སྤྱོད། །ཐམས་ཅད་ཆོས་དབྱིངས་རོལ་བར་གོ །མཐའ་བྲལ་ཆོས་དབྱིངས་ཆེན་པོ་ཡི། །ངང་ལ་ཀྱི་ལི་
མེ་རེ་གནས། །བུ་ཆུང་མ་པང་གནས་པ་ལྟར། །མི་དགའ་མེད་པར་འཛུམ་འབོལ་ལེ། །འདུག་པའི་རྣལ་འབྱོར་པ་ཞིག་གྱིས། །དེང་སང་སྙིགས་མའི་དུས་འདི་རུ། །དམ་
པ་གོང་མའི་རྣམ་ཐར་དང་། །དམ་པའི་ཆོས་དང་མཐུན་པ་དཀོན། །ཆོས་པ་ཡིན་ཟེར་ཕལ་ཆེ་བ། །ཡོ་བྱད་ཕྱུག་པོ་ལས་ཀྱང་འབྱོར། །རྩིས་གྲངས་མི་ལྟོགས་ལས་ཀྱང་
ཞིབ༑ །ཆགས་སྡང་བྱ་སྦྲུལ་ལས་ཀྱང་ཆེ། །ཁ་ཁོག་ཚེར་མ་ལས་ཀྱང་རྩུབ། །རྟག་ཏུ་རང་ཉིད་གཅེས་པར་བཟུང་། །གཞན་རྣམས་ཐམས་ཅད་ཡལ་བར་དོར། །ཆོས་
བརྒྱད་ཚེ་འདི་དོན་དུ་གཉེར། །དེ་འདྲ་ནམ་ཡང་མ་བྱེད་ཨང་། །མདོར་ན་ཆོས་མཐུན་གྲོགས་པོ་ཁྱོད། །ཚེ་འདིའི་བྱ་བ་བློ་ཡིས་ཐོངས། །རི་ཁྲོད་དབེན་པའི་དགའ་ཚལ་གླུ



༄༅། །སྟེན། །ཚེ་དང་སྒྲུབ་པ་སྙོམས་པར་མཛོད། །ཆོས་པ་ཚོགས་དྲུག་རང་གྲོལ་གྱིས། །ཆོས་དང་མཐུན་པའི་སྙིང་གཏམ་འདི། །ཆོས་ལ་ཐོས་
བསམ་སྒོམ་བྱེད་པའི། །ཆོས་གྲོགས་ཁྱེད་ཀྱིས་ཐུགས་ལ་ཟུངས། །དགེ་བ་འདིའི་མཐུས་སེམས་ཅན་ཀུན། །དགེ་བའི་བཤེས་དང་ལེགས་མཇལ་ནས། །དགེ་སྒྲུབས་མི་
དགེའི་ལས་རྣམས་སྤོངས། །དགེ་ལེགས་བདེ་སྐྱིད་འབྱུང་བར་ཤོག །ཅེས་པ་འདི་ཡང་སྙིགས་དུས་ཀྱི་ཆོས་པ་འགའ་རེའི་བྱ་སྤྱོད་མཐོང་བས་རྐྱེན་བྱས་ནས་ཆོས་གྲོགས་འབྱོར་ལྡན་བྱ་བཏང་ཚོགས་དྲུག་རང་གྲོལ་གྱིས་
དབེན་གནས་དྭགས་ལྷ་སྒམ་པོ་ནས་སྨྲས་པའོ། །ཐུགས་རྗེ་སྤྱན་གྱིས་འགྲོ་ལ་གཟིགས། །དད་ཅན་སྒར་དཔོན་རྣམ་གཉིས་ལ། །ཕན་པའི་སྙིང་གཏམ་བཤད་ཀྱིས་ཉོན། །ཚེ་ཐུང་ནམ་
འཆི་ངེས་པ་མེད། །འཆི་ཚོནོར་རྣམས་བཞག་ནས་འགྲོ། །ཕན་མེད་ནོར་གྱིས་ཅི་ཞིག་བྱ། །ནོར་ལ་འདོད་པ་མ་ཆེ་ཞིག །སྒར་གྱི་ཕྱོགས་དེ་སྡིག་ཚབས་ཆེ། །ལོ་རེ་བཞིན་
དུ་ར་ལུག་གཡག །བརྒྱ་སྟོང་མང་བོ་ལ་དྭགས་ལ། །བཙོངས་ནས་སྡིག་པ་མ་གསོགས་ཤིག །ནོར་གྱི་ཕྱིར་དུ་སྡིག་བསགས་ན། །ཕྱི་མར་འགྲོ་བའི་ལམནོར་ནས། །



མགུར་འབུམ་སྨད་ཆ་
དམྱལ་བའི་གནས་སུ་འགྲོ་བས་ན། །ནོར་གྱི་སྒྲ་དོན་དེ་ཀ་ལགས། །ནོར་རྫས་འདིནི་བསམ་པ་ནག །ནོར་གྱི་ཕྱིར་དུ་མི་སེར་ལ། །དོན་མེད་འབམ་ཚོང་སྤུས་སྒྱུར་དང་། །
ཆད་ལས་མང་པོ་མ་རྒྱག་ཅིག །འདོད་པ་མེ་མཚོན་དུག་དང་འདྲ། །མི་ནོར་ཟས་གསུམ་འདོད་འདོད་ནས། །འདོད་པ་མ་ཁེངས་འཁྲུག་པ་ཤོར། །བཀྱིགས་རྡུང་མི་གསོད་
པཎྞཾ མ་བྱེད་ཅིག །ཟས་ནོར་འཛོམ་པའི་དུས་སྐབས་སུ། །ལོ་རེ་བཞིན་དུ་མཆོད་སྦྱིན་ཐོངས། །མི་སེར་རྣམས་ལ་ཕན་ཐོགས་རེམ། །ཁྱད་པར་ཚེ་ཐར་སྲོག་བླུ་གྱིས། །དེ་ལྟར་
མཛད་ན་ཚེ་འདིར་བདེ། །ཕྱི་མར་བདེ་བ་ཅན་དུ་སྐྱེ། །ཕན་པའི་གཏམ་འདི་ཐོས་ཚད་ཀྱི། །རྒྱུད་ལ་ཕན་ཐོགས་འབྱུང་བར་ཤོག །ཅེས་པ་འདི་ཡང་དད་ཅན་སྒར་དཔོན་གཉིས་ལ་རི་བོ་ཆེ་ནས་
སྨྲས་པའོ། །སྔོན་ཚེ་ཆོས་མཛད་སྐྱེས་བུ་ཀུན། །བླ་མ་ཡོངས་ལ་མོས་གུས་ཆེ། །མཆེད་གྲོགས་རྣམས་ལ་བརྩེ་གདུང་ཆེ། །སེམས་ཅན་ཀུན་ལ་སྙིང་རྗེ་ཆེ། །ཆོས་ལུགས་
གཞན་ལ་དག་སྣང་ཆེ། །སློབ་བུ་ཡེ་ཤེས་གྲགས་པ་ཁྱོད། །ཆོས་པའི་ཁྱད་ཆོས་དེ་བཞི་པོ། །རྒྱུད་ལ་འདུག་གམ་མི་འདུག་ལྟོས། །དེང་སང་ཆོས་པ་ཕལ་ཆེར་ནི། །རང་
།



༄༅། །གི་ནོར་ལ་སེར་སྣ་ཆེ། །གཞན་གྱི་ནོར་ལ་ཧམ་པ་ཆེ། །དོན་མེད་བཞིན་དུ་ཁོང་ཁྲོ་ཆེ། །གཞན་ལ་ཕྲག་དོག་འགྲན་སེམས་ཆེ། །སློབ་བུ་ཡེ་
ཤེས་གྲགས་པ་ཁྱོད། །ཆོས་པའི་སྐྱོན་མཚང་དེ་བཞི་པོ། །རྒྱུད་ལ་འདུག་གམ་མི་འདུག་ལྟོས། །མདོར་ན་རང་གི་སེམས་ལ་ལྟོས། །མི་དགེ་སེམས་སྤོངས་དགེ་སེམས་
# སྤེལ༑ །སེམས་ཉིད་སྟོང་གསལ་ངང་ལ་ཞོག །གནད་ཀྱི་ཞལ་གདམས་དེ་ཀ་ལགས། །ཞེས་པ་འདི་ཡང་རུ་ཐོག་ཆོས་མཛད་ལ་གནས་ཆེན་རི་བོ་ཆེནས་སྨྲས་པའོ། །བརྩེ་བའི་བདག་ཉིད་སྟོན་
པ་སངས་རྒྱས་དང་། །སྙིང་རྗེའི་ལྷ་མཆོག་སྤྱན་རས་གཟིགས་དབང་ལ། །རྟག་ཏུ་སྒོ་གསུམ་གུས་པས་གསོལ་བ་འདེབས། །རྒྱུད་ལ་སྙིང་རྗེ་སྐྱེ་བར་བྱིན་གྱིས་རློབས། །
སྙིང་རྗེ་སྟོན་པའི་ཆོས་ཀྱི་སྙིང་བོ་ཡིན། །སྙིང་རྗེ་ཡོད་ན་ཆོས་ཀྱི་རྩ་བ་ཚུགས། །སྙིང་རྗེ་མེད་ན་ཆོས་ཀྱི་རྩ་བ་རུལ། །སྙིང་རྗེ་ཡོད་མེད་ཁྱད་པར་བཤད་ཀྱིས་ཉོན། །སྲོག་དང་
ལྡན་པའི་ལུས་པོ་ཆུང་ན་ཡང་། །དེ་ཡི་བྱ་བ་ལས་དོན་ནུས་པ་ལྟར། །སྙིང་རྗེ་ལྡན་པའི་ཆོས་པ་ཉམ་ཆུང་ཡང་། །དེ་ཡི་ཆོས་ཀྱིས་འགྲོ་ལ་ཕན་ཐོགས་འབྱུང་། །སྲོག་མེད་



ལུས་པོ་ཅི་ཙམ་ཆེ་ན་ཡང་། །དེ་ཡི་ལུས་ཀྱིས་འགུལ་སྐྱོད་མི་ནུས་ལྟར། །སྙིང་རྗེ་མེད་པས་ཆོས་མང་ཤེས་ན་ཡང་། །དེ་ཡི་ཆོས་ཀྱིས་འགྲོ་ལ་ཕན་མི་ཐོགས། །སྙིང་རྗེ་ཅན་
གྱི་ཨ་མས་བུ་ཚ་ལ། །ཕན་མ་ཐོགས་ཀྱང་གནོད་པ་མི་བྱེད་ལྟར། །སྙིང་རྗེ་ཅན་གྱི་ཆོས་པས་སེམས་ཅན་ལ། །ཕན་མ་ཐོགས་ཀྱང་གནོད་འཚེ་བྱེད་མི་འགྱུར། །བུ་ལ་སྙིང་རྗེ་
མེད་པའི་མ་ཡར་གྱིས། །དྭཕྲུག་རྣམས་ལ་རྒྱུན་དུ་སྡང་བ་ལྟར། །འགྲོ་ལ་སྙིང་རྗེ་མེད་པའི་མི་རྣམས་ཀྱིས། །སེམས་ཅན་གཞན་ལ་རྟག་ཏུ་སྡང་བར་བྱེད། །འཁོར་ལོས་
སྦྱར་རྒྱལ་འཁོར་ལོ་ཡོད་པ་ལ། །འཁོར་དང་དཔུང་རྣམས་ཤུགས་ཀྱིས་འདུ་བ་ལྟར། །ཆོས་ཀྱི་རྩ་བ་སྙིང་རྗེ་ཡོད་པ་ལ། །ཆོས་གཞན་ཀུན་ཀྱང་ཤུགས་གྱིས་འབྱུང་བར་
འགྱུར། །རྒྱལ་པོའི་བཀའ་ཁྲིམས་མེད་པའི་ཡུལ་ཕྱོགས་ལ། །མི་ངན་ཇག་པ་རྐུན་མ་འབྱུང་བ་ལྟར། །སྙིང་རྗེ་མེད་པའི་ཆོས་པའི་ཤེས་རྒྱུད་ལ། །བསམ་ངན་ཞེ་སྡང་ཉོན་
མོངས་སྐྱེ་བར་འགྱུར། །དཔེར་ན་ཉི་མ་ཤར་ན་མུན་པ་སངས། །དེ་ཡི་དྲོད་ཀྱིས་འགྲོ་ལ་ཕན་པ་ལྟར། །སྙིང་རྗེ་རྒྱུད་ལ་ཤར་ན་ཉོན་མོངས་སངས། །དེ་ཡི་ཆོས་ཀྱིས་འགྲོ་ལ་སྒྱུ



༄༅། །ཕན་པར་འགྱུར། །རང་ལ་ཁབ་ཀྱིས་གཙགས་པ་མི་བཟོད་པར། །གཞན་སྲོག་གྲི་ཡིས་གཅོད་པ་སྙིང་རེ་རྗེ། །དེ་ཕྱིར་ར་ལུག་གཡག་གསུམ་
མི་གསོད་པར། །སྙིང་རྗེ་བསྐྱེད་ལ་ཚེ་ཐར་སྲོག་བླ་གྱིས། །སྙིང་བོ་མེད་པའི་ཚེ་འདིའི་བྱ་བ་སྤངས། །སྙིང་བོའི་ལྷ་ཆོས་བྱེད་པའི་ཞབས་དཀར་བས། །སྙིང་གཏམ་འདི་
# ཉིད་བཤད་པ་ཐོས་ཚད་ཀྱི། །སྙིང་ལ་སྙིང་རྗེའི་ཉི་མ་འཆར་བར་ཤོག །ཅེས་པ་འདི་ཡང་དད་གཏོང་བློ་གྲོས་ཆེ་བའི་མགྲོན་ལྷའི་བླ་མའི་གྲྭ་བཙུན་རྣམས་ལ་རི་བོ་ཆེ་ནས་སྨྲས་པའོ། །བླ་མ་དཀོན་མཆོག་
གསུམ་ལ་གུས་ཕྱག་འཚལ། །བདག་གཞན་དོན་གཉིས་འགྲུབ་པར་བྱིན་གྱིས་རློབས། །ཕན་པའི་སྙིང་གཏམ་བཟང་བོ་ཚིགས་སུ་བཅད། །སླར་ཡང་དབྱངས་སུ་ལེན་གྱིས་
མ་ཡེངས་ཉོན། །ངོ་མཚར་མི་ལུས་རིན་ཆེན་ཐོབ་དུས་འདིར། །ཀུན་གྱིས་སྡིག་སྤངས་དགེ་ལ་འབད་རེ་རན། །བླ་མ་རྣམས་ཀྱང་བཏང་སྙོམས་མ་བཞུགས་པར། །བསྟན་
འགྲོའི་དོན་ཆེན་མཛོད་ཅེས་ཐལ་མོ་སྦྱོར། །དཔོན་པོ་རྣམས་ཀྱིས་ཇག་ཁྲིམས་མ་འཆོལ་བར། །གོང་མའི་བཀའ་བཞིན་རྒྱལ་ཁྲིམས་དམ་པོ་གྱིས། །དགེ་འདུན་རྣམས་ཀྱིས་



ནག་ཆང་མ་བསྟེན་པར། །ཆོས་བཞིན་འདུལ་བ་བཞིན་དུ་མཛད་ན་བཟང་། །སྒོམ་ཆེན་རྣམས་ཀྱང་གྲོང་དུ་མ་འབབ་པར། །དབེན་པའི་རི་ལ་སྒྲུབ་པའི་རྒྱལ་མཚན་ཚུགས། །
སྔགས་པ་རྣམས་ཀྱི་ངན་སྔགས་མཐུ་གཏད་སྤོངས། །ཡི་དམ་ལྷ་ཡི་བསྙེན་སྒྲུབ་ཁོན་གྱིས། །རེབ་གོང་སྟོད་ཀྱིས་ཇག་དང་རྐུ་མ་བྱེད། །དུད་འགྲོའི་འཚོ་སྐྱོང་གྱིས་དང་ཕྱུག་
པོར་འགྱུར། །རེབ་གོང་སྨད་ཀྱིས་དམག་འཁྲུག་ལས་མ་བྱེད། །ཞིང་ལསོ་སོ་ནམ་རེམ་དང་ལོངས་སྤྱོད་ཆེ། །སོག་པོ་རྣམས་ཀྱིས་བོད་ལ་གནོད་མ་བྱེད། །ཕན་ཐོགས་
གང་ནུས་མཛོད་དང་གྲོགས་སུ་འགྱུར། །བོད་སོག་གཉིས་ཀས་ཉེ་རིང་ཆགས་སྡང་སྤོངས། །སྐྱིད་སྡུག་གཅིག་པ་གྱིས་དང་ཐམས་ཅད་སྐྱིད། །ཀུན་གྱི་བཀུར་གནས་དཔོན་
ཚང་ཆིང་ཝང་ཡིན། །དཔོན་ཚང་ཝང་གིས་ཀུན་ལ་ཕན་ཐོགས་མཛོད། །གསར་རྙིང་གྲུབ་མཐའ་གང་ལའང་ཁ་མ་གཏོང་། །གང་མོས་ཉམས་སུ་ལོངས་དང་བྱིན་རླབས་
འབྱུང༌། །དེ་ལྟར་བྱས་ན་བོད་སོགས་ཐམས་ཅད་ལ། །སྔར་མེད་བདེ་སྐྱིད་ཉི་མ་གསར་དུ་འཆར། །འདིས་མཚོན་ཕན་པའི་སྙིང་གཏམ་གང་བཤད་ཀྱིས། །གཞན་ལ་ཕན་



* ༄༅། །ཐོགས་དཔག་མེད་འབྱུང་བར་ཤོག །ཡུལ་ཕྱོགས་ཀུན་ཏུ་ལོ་ལེགས་བཀྲ་ཤིས་ཤིང་། །བཀྲ་ཤིས་ཆེན་པོས་ཕྱོགས་ཀུན་ཁྱབ་གྱུར་ཅིག །ཅེས་པ་
འདི་ཡང་མདོ་སྨད་ཀྱི་ཡོན་བདག་རྣམས་ལ་རྒྱང་གི་ཡོན་པོ་ལུང་ནས་བསྐུར་བའོ། ལྷར་བཅས་འགྲོ་བའི་གཙུག་གི་རྒྱན། །བདག་གི་འདི་ཕྱིའི་གཏན་གྱི་སྐྱབས། །མཚན་ལྡན་བླ་མ་རིན་པོ་ཆེ། །
༧ རྒྱལ་གྱི་མཁན་ཆེན་ཞབས་དྲུང་དུ། །ཁྱེད་ཀྱི་བཀའ་དྲིན་ཐུགས་རྗེ་ལ། །བརྟེན་ནས་ལྷ་ཆོས་བྱེད་མཁན་གྱི། །བྱ་བཏང་བྱམས་པ་ཆོས་དར་ངས། །རབ་ཏུ་དད་པས་འདི་སྐད་
ནུ༑ །ཁྱེད་སྐུ་ཤིན་ཏུ་བདེ་བའི་གཏམ། །ཕྱག་བྲིས་འཁྲུལ་མེད་འབྱོར་བའི་མོད། །རབ་དགའི་ས་ཐོབ་བཞིན་དུ་སྤྲོ། །བཀའ་དྲིན་ཆེའོ་དྲིན་ཅན་རྗེ། །བདག་ཀྱང་ཆོས་རྒྱལ་
ཁྱེད་རྣམས་ཀྱི། །དྲིན་གྱིས་རྒྱལ་ཁམས་གར་ཕྱིན་ཀྱང་། །ལུས་སེམས་བདེ་ཞིང་ཉམས་རྟོགས་འཕེལ། །རང་གཞན་དོན་གཉིས་སྒྲུབ་བཞིན་མཆིས། །ད་ནི་ཁ་ཙམ་མ་ཡིན་
པར༑ །ང་ཡང་བྱ་ཡི་ལོ་ལ་འོང་། །ཁྱེད་ཀྱང་ཧ་ཅང་བགྲེས་པོ་མིན། །ངེས་པར་མཇལ་བའི་སྐལ་བ་ཡོད། །དེ་འདྲའི་གཏམ་སྙན་གསན་པ་དང་། །མཇལ་བ་ཙམ་གྱི་



་ ་
་ ་
དགའ་སྤྲོ་མཛོད། །ཐུགས་བློ་རབ་ཏུ་བདེ་ངོས་ནས། །ཐུགས་དམ་གཞན་དོན་གོང་འཕེལ་མཛོད། །དེང་ནས་བཟུང་སྟེ་བྱང་ཆུབ་བར། །ཇོ་བོ་འབྲོམ་གྱི་རྣམ་ཐར་བཞིན། །ཚེ་
རབས་ཀུན་ཏུ་མཇལ་བ་དང་། །འབྲལ་བ་མེད་པར་འགྲོགས་པར་ཤོག །སངས་རྒྱས་བསྟན་པའི་སྲོག་ཤིང་མཆོག །ལྷར་བཅས་འགྲོ་བའི་གཙུག་གི་རྒྱན། །ལུང་རྟོགས་
ཡོན་ཏན་དུ་མའི་གཏེར། །མཚན་སྙན་འཇིགས་མེད་སྐལ་བཟང་ཞེས། །སྙན་གྲགས་དབྱར་གྱི་རྔ་བཞིན་དུ། །ཕྱོགས་ཀུན་ལྡིར་བའི་ཞབས་དྲུང་དུ། །ཕྱོགས་མེད་རྒྱལ་
ཁམས་གང་བཟང་དང༌
། །ངེས་མེད་རི་ཁྲོད་ཉམས་དགའ་རྣམས། །འགྲིམ་པའི་ཚོགས་དྲུག་རང་གྲོལ་ངས། །རབ་ཏུ་གུས་པས་ཞུ་ཡིག་འབུལ། །ཁྱོད་སྐུ་ཉི་མ་གཞོན་ནུ་
ལྟར༑ །བདེ་བར་བཞུགས་པའི་གཏམ་སྙན་དང་། །ལྷན་དུ་ངོ་མཚར་སྐྱེས་དང་བཅས། །འབྱོར་བས་དགའ་སྤྲོ་དཔག་མེད་བྱུང་། །ཕྲན་ཀྱང་མཆོག་གསུམ་ཐུགས་རྗེ་
ཡིས༑ །རྒྱལ་བ་ཡབ་སྲས་གདུལ་བྱའི་ཞིང་། །དབུས་གཙང་དག་པའི་ཞིང་ཁམས་ན། །ད་ལྟ་ལུས་སེམས་བདེ་བར་མཆིས། །སྔོན་གྱི་ལས་བཟང་སྨོན་ལམ་མཐུས། །སྒྱུ
，། ༼འདྲ་པ་ཕམད་པར་འགྲོགས་པར་ཤོག །སངས་རྒྱས་བསྟན་པའི་སྲོག་ཤིང་མཆོག
མགུར་འབུམ་སྨད་ཆ་



ཨ
༄༅། །སངས་རྒྱས་བྱང་སེམས་ཐམས་ཅད་ཀྱིས། །མ་ཐུལ་ཡལ་བར་དོར་བ་ཀུན། །ཁྱེད་ཀྱིས་ཐབས་མཁས་དུ་མའི་སྒོས། །བཏུལ་བ་ངོ་མཚར་
བཀའ་དྲིན་ཆེ། །ད་དུང་བརྩོན་འགྲུས་མ་ལྷོད་པར། །གོང་མ་རྒྱལ་པོའི་བཀའ་ཁྲིམས་ལྟར། །ཇག་ཁྲིམས་རྐུན་ཁྲིམས་ཡང་ཡང་སྡོམས། །བོད་སོག་ཀུན་ལ་ཕན་ཐོགས་
༧ མཛོད༑ །བདག་ཀྱང་ན་སོ་རྒས་ན་ཡང་། །ན་དང་འཆི་བ་མ་བྱུང་ཚེ། །མྱུར་དུ་མདོ་ཁམས་སྨད་དུ་འོངས། །མངོན་སུམ་མཇལ་བའི་སྨོན་ལམ་འདེབས། །དེ་ལྟར་ཞུས་
པའི་བསོད་ནམས་མཐུས། །ཡུལ་ཕྱོགས་ཀུན་ཏུ་ལོ་ལེགས་ཤིང་། །མི་ནད་ཕྱུགས་ནད་ཀུན་ཞི་ནས། །ཐམས་ཅད་བདེ་ཞིང་སྐྱིད་པར་ཤོག །ཅེས་མདོ་ཁམས་སྨད་ཀྱི་ཡིག་ལན་འདི་
རྣམས་ཀྱང་རྒྱང་གི་ཡོན་པོ་ལུང་ནསསྨྲས་པའོ། ་བསྟན་པའི་པད་ཚལ་ལེགས་སྐྱོང་ཞིང་། །འགྲོ་ཀུན་གླིང་བཞིར་ཕན་ཐོགས་པའི། །ཐུགས་རྗེའི་འོད་ལྡན་དགེ་བའི་བཤེས། །རྟ་བདུན་
དབང་བོའི་ཞབས་དྲུང་དུ། །གུས་ཕྲན་ཉམ་ཆུང་འདམ་སྐྱེས་ཀྱིས། །ལག་གཉིས་སོར་བཅུའི་འདབ་མ་རྣམས། །སྤྱི་བོའི་ཟེའུ་འབྲུར་རབ་ཕྱོགས་ནས། །ཞུ་ཚིག་སྙན་པའི་དྲི་



མགུར་འབུམ་སྨད་ཚེ
བསུང་སྤོ། །མགོན་ཁྱོད་གཟུགས་སྐུ་རྟ་བདུན་གྱི། །དབང་པོར་མི་འདོད་སྒྲ་གཅན་མེད། །བསྟན་པའི་པད་ཚལ་གདུལ་བྱ་ཡི། །གླིང་བཞིར་ཐུགས་རྗེའི་འོད་འཕྲོ་ཞེས། །
སྙན་གྲགས་དབྱར་གྱི་རྔ་བོ་ཆེ། །ཕྱོགས་ཀུན་ཡང་ཡང་ལྡིར་བའི་མོད། །བདག་བློ་རྨོངས་པའི་གར་མཁན་གྱིས། །དབང་མེད་དགའ་དད་ཟློས་གར་བསྒྱུར། །གུས་ཕྲན་སྒྱུ་
ལུས་འདམ་སྐྱེས་ཀྱང་། །རྒས་པའི་ནམ་ཟླས་གཏུགས་ན་ཡང་། །ན་འཆིའི་བ་མོས་མ་མནར་བར། །དགེ་སྦྱོར་དྲི་ངན་འཐུལ་བཞིན་མཆིས། །སྔར་མེད་དེད་དཔོན་ཆེན་པོ་
ཁྱེད༑ །དབུས་གཙང་ཆུ་གཏེར་གླིང་དུ་ཕྱིན། །མཁས་གྲུབ་ཀླུ་དབང་མང་པོར་གཏུགས། །མདོ་སྔགས་ཆོས་ཀྱི་ནོར་བུ་བླངས། །སླར་ཡང་ཉེས་སྐྱོན་མ་མཆིས་པར། །
འཇམ་དབྱངས་ཞིང་ས་ཆེན་པོར་སླེབས། །ལེགས་བཤད་ཟབ་མོའི་དགའ་སྟོན་ཡང་། །འགྱེད་པ་ཐོས་པས་དགའ་སྤྲོ་ཤར། །མཛད་པ་ཀུན་གྱི་ནང་ནས་ཀྱང་། །གསུང་གི་
མཛད་པ་ངོ་མཚར་ཆེ། །ཁྱེད་ཀྱིས་སྔར་མེད་གསུང་རྩོམ་འདྲ། །མཛད་པ་བཀའ་དྲིན་ཤིན་ཏུ་ཆེ། །དེང་སང་མཁས་པ་མང་ན་ཡང་། །ལེགས་བཤད་རྩོམ་པ་རེ་རེ་ཙམ། །



༥ ༄༅། །ཁྱེད་ཀྱི་གསུང་རབ་དགོངས་འགྲེལ་དང༌། །མཐུན་པའི་ལེགས་བཤད་འདི་དག་གིས། །མ་འོངས་སྙིགས་མའི་དུས་སྐབས་སུ། །བསྟན་དང་
འགྲོ་ལ་ཕན་པར་ངེས། །དེ་ཕྱིར་ད་དུང་ཡིན་ན་ཡང་། །རང་གི་ཡིད་ལ་གོམས་པ་དང་། །སྐལ་བཟང་གཞན་ལའང་ཕན་པའི་ཕྱིར། །ལེགས་བཤད་རྩོམ་ཞེས་གསོལ་བ་
འདེབས། །བདག་ཀྱང་མ་ཤི་ཚེ་རིངན། །རི་བོ་རྩེ་ལྔའི་ཕྱོགས་སུ་འོངས། །དམ་པ་ཉིད་ཀྱི་གསེར་ཞལ་མཇལ། །གསུང་གི་བདུད་རྩི་མྱང་བར་སྨོན། །གལ་ཏེ་ཚེ་ཡིས་མ་
# འཚོ་བར། །ཚེ་འདིར་མཇལ་བར་མ་གྱུར་ན། །ཕྱི་མར་དག་པའི་ཞིང་ཁམས་སུ། །མཇལ་ནས་འབྲལ་མེད་བསྟེན་པར་ཤོག །ལེགས་བཤད་གཏམ་སྙན་སྨ་མཁན་གྱི།
ཤོག་ནེ་ཙོ་ལྕེ་བདེ་བོ། །ཡིག་རྒྱའི་སྒམ་ཆུང་ནང་དུ་བཞག །རྗེ་བཙུན་ཆེན་པོའི་ཕྱག་ཏུ་ཕུལ། །དེ་ལྟར་ཕུལ་བའི་བསོད་ནམས་མཐུས། །བདག་ཀྱང་ཚེ་རབས་ཐམས་ཅད་
དུ༑ །བླ་མ་དགེ་བའི་བཤེས་གཉེན་གྱིས། །དགྱེས་བཞིན་རྗེས་སུ་འཛིན་པར་ཤོག །དེ་སྐད་སྨྲས་པ་ཐོས་ཚད་ཀྱིས། །སྣང་བ་ཆོས་ལ་བསྒྱུར་བ་དང་། །གང་དུ་ཁྱེར་བའི་



མགུར་འབུམ་སྨད་ཚ་
ཡུལ་ཕྱོགས་སུ། །ལོ་ལེགས་བཀྲ་ཤིས་འཕེལ་གྱུར་ཅིག །ཅེས་པ་འདི་ནི་མཚན་སྒྲོག་མཁན་རིན་པོ་ཆེའི་དྲུང་དུ་ཞབས་དཀར་བས་དབེན་གནས་མཁར་རྡོ་ནས་ཕུལ་བའོ། །སངས་རྒྱས་བསྟན་པའི་སྲོག་
ཤིང་མཆོག །འགྲོ་བ་ཡོངས་ཀྱི་གཙུག་གི་རྒྱན། །ལྕང་སྐྱ་ཐམས་ཅད་མཁྱེན་པ་ཞེས། །ཡོངས་སུ་གྲགས་པའི་ཞབས་དྲུང་དུ། །གྲོང་པའི་ལས་ཀྱང་མ་ནུས་ཤིང་། །གྲྭ་
སར་ཆོས་ཀྱང་མ་ནུས་པར། །ཕྱོགས་ཀུན་འཁྱམས་པའི་ཞབས་དཀར་བས། །རབ་ཏུ་གུས་པས་འདི་སྐད་ཞུ། །སྐྱབས་མགོན་ཁྱེད་ཀྱིས་ཚེ་སྔོན་དུས། །ཐུགས་བསྐྱེད་
ཚོགས་བསགས་སྒྲིབ་པ་སྦྱངས། །མྱུར་དུ་རྫོགས་པར་སངས་རྒྱས་ཀྱི། །གོ་འཕང་ཐོབ་པ་ངོ་མཚར་ཆེ། །ད་ལྟ་བདག་ཅག་སྣང་ངོ་རུ། །ངུར་སྨྲིག་འཛིན་པའི་སྐུ་རུ་
བཞེངས། །ཐབས་མཁས་བསྡུ་བ་རྣམ་བཞིའི་སྒོས། །འགྲོ་དོན་མཛད་ལ་རྗེས་ཡི་རང་། །ཕྱོགས་མེད་རྒྱལ་ཁམས་གང་བཟང་དང་། །ངེས་མེད་རི་ཁྲོད་ཉམས་དགའ་
རྣམས། །འགྲིམ་པའི་སྤྲང་འཁྱམས་ཞབས་དཀར་ངས། །ཆོས་དང་འཇིག་རྟེན་མ་ནུས་རུང་། །སྡིག་པའི་ལས་ཀྱང་མ་བསགས་པར། །རྒྱལ་ཁམས་ཡོངས་ལ་ལྟད་མོ་



ཨ ༄༅། །བལྟས། །སྣང་སོ་གང་བདེ་བྱེད་རྒྱུ་བྱུང་། །ད་ལྟ་གུ་ཡངས་བློ་རེ་བདེ། །མགོན་ཁྱོད་སྐུ་ཚེ་འདི་ཉིད་ལའང་། །བསྟན་དང་འགྲོ་ལ་གང་ཕན་
དང༌། །ཁྱད་པར་སྐལ་བཟང་གདུལ་བྱ་ལ། །ཆོས་ཀྱི་འཁོར་ལོ་བསྐོར་དུ་གསོལ། །བདག་ཀྱང་ཚེ་རབས་ཐམས་ཅད་དུ། །ཁྱེད་ཀྱིས་རྗེས་སུ་འཛིན་པ་དང་། །ཆོས་ལྡན་བྱ་
༩# བ་གང་བྱེད་ཀྱང༌། །གེགས་མེད་འགྲུབ་པའི་སྐྱབས་འཇུག་ཞུ། །ཚེ་མཇུག་འདི་ལ་མགོན་ཁྱོད་ཀྱི། །གསེར་ཞལ་ལན་གཅིག་མཇལ་འདོད་པས། །མྱུར་དུ་མཇལ་བའི་སྐལ་
བ་ཞིག །ཡོང་བའི་སྨོན་ལམ་ཡང་ཡང་འདེབས། །གལ་ཏེ་སྨོན་ལམ་མ་ཐེབས་པར། །ཚེ་འདིར་མཇལ་བར་མ་གྱུརན། །ཕྱི་མར་འཁོར་གྱི་ཐོག་མ་རུ། །གྱུར་ནས་ཆོས་
ལ་སྤྱོད་པར་ཤོག །ལེགས་བཤད་རི་མོ་བཀྲ་བ་ཡི། །ཞུ་ཤོག་ལྷ་གོས་གསར་པ་འདི། །བདག་གི་རྣམ་དཔྱོད་མཛོད་ནས་བཏོན། །ཟླ་ཚེས་བཟང་པོར་ལེགས་པར་ཕུལ། །དེ་
ལྟར་ཕུལ་བའི་དགེ་ཚོགས་མཐུས། །དགེ་བའི་བཤེས་གཉེན་མཉེས་པ་དང་། །ཐོས་ཚད་རྣམས་ཀྱིས་དགེ་བའི་བཤེས། །བསྟེན་ནས་ལྷ་ཆོས་བྱེད་པར་ཤོག །ཅེས་པ་འདི་ཡང་



ལྕང་སྐྱ་ཐམས་ཅད་མཁྱེན་པ་མཆོག་ལ་ཞབས་དཀར་བས་གནས་ཆེན་མཁར་རྡོ་ནས་ཕུལ་བའོ། །བླ་མ་དཀོན་མཆོག་གསུམ་ལ་གསོལ་བ་འདེབས། །ཅི་བསམ་ཆོས་བཞིན་འགྲུབ་པར་བྱིན་གྱིས་
རློབས། །དམ་ཆོས་སྙིངནས་བྱེད་འདོད་ཀུན་དགའ་ཁྱོད། །ཕན་པའི་སྙིང་གཏམ་འདི་ལ་གུས་པས་ཉོན། །འཇིག་རྟེན་ཁམས་འདིར་སྡོད་མཁན་གཅིག་ཀྱང་མེད། །ཕྱི་མར་
ཕན་པ་དམ་པའི་ཆོས་མིན་མེད། །འོ་སྐོལ་མི་ཚེ་ཕལ་ཆེར་ཟད་ནས་ཐལ། །མྱུར་དུ་ལྷ་ཆོས་བྱེད་པའི་དུས་ལ་བབ། །ད་དུང་མི་ཚེ་ཟད་པ་མི་ཚོར་བར། །རྒས་རུང་གཞོནནོ་
སྙམ་ན་སྣང་བ་འཁྲུལ། །ཚེ་འདིའི་གཤོམ་ར་མང་བོ་བྱེད་བྱེད་ནས། །ཕྱི་མའི་ལྷ་ཆོས་མི་བྱེད་དེ་བས་འཁྲུལ། །དེ་ཕྱིར་ནམ་འཆི་ཆ་མེད་ཡང་ཡང་སོམས། །དོན་མེད་ཚེ་
འདིའི་བྱ་བ་བློ་ཡིས་ཐོངས། །དམ་པས་བྱིན་བརླབས་དབེན་པའི་རི་ཁྲོད་དུ། །ཉིན་མཚན་མེད་པར་དམ་པའི་ལྷ་ཆོས་གྱིས། །ཞེས་པ་འདི་ཡང་ཚོགས་དྲུག་རང་གྲོལ་གྱིས་སྐལ་ལྡན་སློབ་བུ་ཀུན་
དགའ་བསྟན་འཛིན་ལ་དབེན་གནས་མཁར་རྡོ་ནས་སྨྲས་པའོ། །བླ་མ་མཆོག་གསུམ་ཡིད་བཞིན་ནོར་བུ་ལ། །རྟག་ཏུ་སྒོ་གསུམ་གུས་པས་གསོལ་བ་འདེབས། །བདག་དང་འགྲོ་བ་སེམས་
བླ་མ་མཆོག་གསུམ་ཡིད་བཞམཚན་མེད་པར་དམ་པའི་ལྷ་ཆོས་གྱིས་འཚཚམེད་ཡང་ཡང་སོམས། །དོན་སྣོད་



|
ཅ
བ
རྒྱ་ སུམ་ཅུ་ཐམ་པ་
།ཅན་ཐམས་ཅད་ལ། །མཆོག་དང་ཐུན་མོང་དངོས་གྲུབ་ཆར་བཞིན་ཕོབ། །འཇིགས་ནི་མི་རྟག་འཆི་བར་ཤིན་ཏུ་འཇིགས། །བྲོས་ནི་གྲོང་ནས་མ་
ཚུགས་རི་ལ་བྲོས། །རི་ཁྲོད་དབེན་པའི་དགའ་ཚལ་འགྲིམས་པའི་ཚེ། །སྐྱིད་པའི་རྒྱང་གླུ་ཁོ་ན་ལེན་འདོད་བྱུང་། །དེ་ཕྱིར་ད་ཡང་རྒྱལ་བ་གོང་མའི་གསུང་། །ཚིགས་སུ་
# བཅད་ནས་སྙན་པའི་དབྱངས་སུ་ལེན། །ཚེ་རབས་གཏན་དུ་བདེ་ཞིང་སྐྱིད་འདོད་པའི། །སྐལ་བཟང་སྐྱེ་བོ་ཕོ་མོ་མ་ཡེངས་ཉོན། །ཨེ་མ་མི་ལུས་ཡང་ཡང་རྙེད་པར་དཀའ། །
# རྙེད་དུས་ལྷ་ཆོས་བྱས་ན་དོན་རེ་ཆེ། །དོན་མེད་ཚེ་འདིའི་བྱ་བ་བསྒྲུབ་བསྒྲུབས་ནས། །ཕྱི་མར་ལག་སྟོང་སོང་ན་འདུན་མ་འཁྲུལ། །འཇིག་རྟེན་ཁམས་འདིར་སྡོད་མཁན་སུ་
ཡང་མེད། །ཕྱི་མར་ཕན་པ་དམ་པའི་ཆོས་མིན་མེད། ཤི་ན་ལས་ཅན་ཡར་ལ་འགྲོ་དུས་སུ། །སྡིག་ཅན་དམྱལ་བར་འགྲོ་རྣམས་སྙིང་རེ་རྗེ། །དེ་ཕྱིར་དད་ཅན་སྐྱེ་བོ་ཕོ་མོ་
རྣམས། །མི་དགེ་སྡིག་པའི་ལས་རྣམས་དུག་བཞིན་སྤོངས། །རྣམ་དཀར་དགེ་བའི་ལས་ལ་འབད་པར་མཛོད། །རྒྱུན་དུ་ནང་གི་བསམ་པ་བཟང་པོ་གྱིས། །ཀླུ་འདི་ཐོས་ཚད་



སྐྱེ་བོ་ཕོ་མོ་རྣམས། །ཚེ་རིང་ནད་མེད་བདེ་སྐྱིད་ཕུན་སུམ་ཚོགས། །ཡུལ་ཕྱོགས་ཀུན་ཏུ་ལོ་ལེགས་སྐྱ་རྒྱལ་ཞིང༌། །ཐམས་ཅད་དམ་པའི་ཆོས་ལ་སྤྱོད་པར་ཤོག །ཅེས་པ་འདི་
ཡང་བྱ་བཏང་ཚོགས་དྲུག་རང་གྲོལ་གྱིས་ལྷ་ལྡན་ཕྱོགས་ཀྱི་སློབ་མ་སྦྱིན་བདག་ཕོ་མོ་ཡོངས་ལ་དབེན་གནས་མཁར་རྡོ་ནས་སྨྲས་པའོ། །ལོངས་སྤྱོད་སྦྱིན་ལས་འབྱུང་བར་མཁྱེན་ནསནི། །ཐུབ་པས་ཐོག་མར་སྦྱིན་
པའི་གཏམ་འདི་གསུངས། །ལོངས་སྤྱོད་འཕེལ་བར་འདོད་ན་སྦྱིན་གཏོང་བ། །མན་ངག་ཡིན་ཞེས་ས་སྐྱ་པཎ་ཆེན་གསུངས། །སེར་སྣས་བསགས་ན་མི་འཕེལ་མཁའ་འགྲོ་
སྤྱིའི༑ །དམ་ཚིག་ཡིན་ཞེས་རྗེ་བཙུན་མི་ལས་གསུངས། །བཏང་ན་ཉུང་དུ་མི་འགྲོ་ནོར་ལྷ་སྤྱིའི། །དམཚིག་ཡིན་ཞེས་མཁས་གྲུབ་མང་པོས་གསུངས། །ཟསནོར་ཡོད་ཀྱང་
* སྦྱིན་པར་མི་གཏོང་ན། །དབུལ་པོ་ཡིན་ཞེས་མཁས་མང་རྣམས་ཀྱིས་བཤད། །ཟན་གཅིག་མེད་བཞིན་གང་དག་གཏོང་ཕོད་པ། །ཕྱུག་པོ་ཡིན་ཞེས་ཡང་དག་གཟིགས་རྣམས་
བཤད། །ཕྱུག་པོ་རྣམས་ཀྱིས་ཚེ་རབས་སྔོན་གྱི་དུས། །མཆོད་སྦྱིན་བཏང་བས་ཚེ་འདིར་ཕྱུག་པོར་གྱུར། །ཚེ་འདིར་མཆོད་སྦྱིན་བཏང་ན་ཕྱི་མ་རུ། །འདི་བས་ལྷག་གི་ཕྱུག་



ཅ
བརྒྱ་ སོ་གཅིག་
།པོར་འགྱུར་བར་ངེས། །དབུལ་བོ་རྣམས་ཀྱིས་ཚེ་རབས་སྔོན་གྱི་དུས། །མཆོད་སྦྱིན་མ་བཏང་ཚེ་འདིར་དབུལ་བོར་གྱུར། །ད་དུང་མཆོད་སྦྱིན་
གང་ཡང་མ་བཏང་ན། །ཕྱི་མར་འདི་བས་སྡུག་གི་དབུལ་བོར་སྐྱེ། །མཆོད་སྦྱིན་བཏང་བའི་ཕན་ཡོན་མ་བཏང་བའི། །ཉེས་དམིགས་བསམས་ནས་མཆོད་སྦྱིན་བྱེད་པ་
༧ གཅེས། །ཞེས་པ་འདི་ཡང་ལྷ་ལྡན་ཕྱོགས་ཀྱི་སྐྱེ་བོ་ཕོ་མོ་རྣམས་ལ་དབེན་གནས་མཁར་རྡོ་ནས་སྨྲས་པའོ། ཚེ་དཔག་མེད་མགོན་ཐུགས་རྗེ་ཅན། །ཚེ་འདིར་ནད་མེད་དངོས་གྲུབ་སྩོལ། །དུས་མིན་འཆི་
ལས་ཐར་འདོད་ཀྱི། །ཁ་ཟས་སྤྱོད་ལམ་འདི་ལྟར་གྱིས། །ཧ་ཅང་འགྲངས་པ་མ་ཡིན་ཞིང་། །ཧ་ཅང་རྟོགས་པའང་མ་ཡིན་པར། །འགྲང་ལྟོགས་རན་པའི་ཁ་ཟས་ཟ། །
འཛོམས་ན་ཤ་ཐུད་མར་གསར་སོགས། །བཅུད་ཅན་ཟས་ཟ་ཚེ་རིལ་དང་། །ཚེ་རྫས་བདུད་རྩི་རིལ་བུ་དང་། །བྱིན་ཅན་དམ་རྫས་བསྟེན་པར་བྱ། །གོས་སྲབ་འགྲངས་པའི་ཤ་
མི་ཟ། །ལུས་ཀྱི་བྱ་བ་གང་བྱེད་ཀྱང་། །རང་གི་ཤེད་མོང་ཆེ་ཆུང་དང༌། །དཔག་པའི་བྱ་བ་བྱེད་དགོས་པས། །མི་ཐེག་པ་ལ་ཤུགས་མ་འབྱིན། །མི་ཐུབ་དགྲ་ལ་ཕོད་མ་



མགུར་འབུམ་སྨད་ཆ་
བཙུགས། །མི་ནུས་རྡུལ་བཞིན་རྒྱུག་མི་བྱ། །དཔྱིད་ཀ་མཚོ་ཆུ་འཁྱགས་པའི་སྟེང་། །དབྱར་དུས་གད་ཁར་འགྲོ་མི་བྱ། །འབྲུག་ལྡིར་ཆར་ཐོག་རྒྱག་པའི་དུས། །ལུང་མདོ་
རི་རྩེར་སྡོད་མི་བྱ། །གད་འོག་ཁང་རུལ་གཡོ་བའི་ནང་། །འཇིག་ལ་ཁད་དུ་སྡོད་མི་བྱ། །དགུན་དུས་ཤིང་འཁྱགས་ཁར་མི་འཛེག །རྒོད་ཅིང་འདྲོག་པའི་རྟར་མི་ཞོན། །
ཞོན་ན་ལམ་ནས་དོགས་ཟོན་བྱ། །ཁྱི་ངན་སྒོ་ཁ་འགྲིམས་པ་དང་། །གཡང་ཁ་སོགས་ལ་སེམས་ཆུང་བྱ། །ལྷ་འདྲེ་མང་པོ་རྒྱུ་བའི་སར། །ཉིན་པར་དུས་སུ་གཉིད་མི་བྱ། །
གཉན་སར་ས་བརྐོ་རྡོ་སློག་དང་། །ཐབ་གསུར་གཞོབ་གསུར་བྱ་མི་རུང༌། །ནོར་རྫས་རྔམས་ཅན་མང་པོ་བཟུང་། །གཅིག་པུར་སྡོད་དང་འགྲོ་མི་བྱ། །གཞན་ལ་བརྙས་སྨོད་
ཁྱད་གསོད་དང་། །སུན་འབྱིན་རྡེག་རྡུང་ངན་མི་བྱ། །ཆང་གིས་བཟི་ནས་ཞེ་འགྲས་པའི། །མི་དང་བསྡོངས་ནས་འགྲོ་མི་བྱ། །ཁོ་དཀར་གཏིང་ནག་གྲོགས་མ་སྟེན། །
དམག་ཇག་རྐུན་གསུམ་གཅན་གཟན་འཕྲང༌། །རྣམས་སུ་འགྲོ་འདུག་མི་བྱ་ཞིང་། །གལ་ཏེ་འགྲོ་སྡོད་བྱེད་ན་ཡང་། །རྟག་ཏུ་དོགས་ཟོན་བྱེད་པ་གཅེས། །ཀོ་གྲུ་རུལ་བར་མི་



།མང་དང་། །བསྡེབས་ནས་ཆུ་ཆེན་བགྲོད་མི་བྱ། །དུག་མཐུ་རིམས་ཚད་འགོ་བའི་ནད། །རོ་གྲིབ་དམེ་གྲིབ་སོགས་ལ་འཛེམས། །རྒྱུན་དུ་
སྤྱོད་ལམ་དལ་བར་གྱིས། །ཚེ་ཐར་སྲོག་བླུ་ཅི་མང་དང་། །ཚེ་དབང་ཚེ་མདོ་མཆོད་སྦྱིན་ཐོངས། །ཆོས་དང་མཐུན་པའི་བྱ་བ་གྱིས། །མདོར་ན་རྙེད་དཀའི་མི་ལུས་འདི། །
# རྟག་ཏུ་བུ་ཆུང་བཞིན་དུ་འཚོས། །དེ་ལྟར་བྱེད་པའི་ཕོ་མོ་ཀུན། །དུས་མིན་འཆི་ལས་ཐར་བར་ཤོག །ཅེས་པ་འདི་ཡང་བྱ་བཏང་ཚོགས་དྲུག་རང་གྲོལ་གྱིས་སྦྱིན་བདག་ཀུན་ལ་ཕན་ཕྱིར་ལྷ་ལྡན་ནས་སྨྲས་
པའོ༑ ་ཚེ་འདི་ཕྱི་བར་དོ་གང་དུ་ཡང་། །བློ་གཏད་ན་མི་བསླུ་གཏན་གྱི་སྐྱབས། །རྗེ་རྩ་བའི་བླ་མ་རྡོ་རྗེ་འཆང་། །ཐུགས་བརྩེ་བས་བདག་ལ་ཅུང་ཟད་དགོངས། །སྤྱིར་
སྙིགས་དུས་སེམས་ཅན་ཚེ་ཐུང་ཞིང་། །སྒོས་ཚེ་ལ་བར་ཆད་རྐྱེན་ངན་མང་། །ལུས་ཆུ་ལྦུར་བཞིན་དུ་འཇིག་པར་སླ། །རང་གང་ལ་བསམས་ཀྱང་འཆི་ལ་ཉེ། །སྤྲང་གང་དུ་
འགྲོ་འམ་འདུག་ཀྱང་རུང་། །ཚེ་བར་ཆད་མེད་པའི་བསྲུང་བ་ཞུ། །ཚེ་ཕྱི་མའི་ཡུལ་ལ་འགྲོ་དུས་ཡང་། །ཡར་ལམ་སྣ་དྲོངས་ཞེས་གསོལ་བ་འདེབས། །ལྷའི་སྐུ་གཟུགས་



མགུར་འབུམ་སྨད་ཆ་
ལས་ཀྱང་ཞལ་རས་མཛེས། །ལྷ་ཚངས་པའི་དབྱངས་ལས་གསུང་གདངས་སྙན། །ལྷའི་གོས་དར་ལས་ཀྱང་ཐུགས་འཇམ་པའི། །ལྷ་བླ་མ་སྐུ་ཁམས་བདེ་བར་བཞུགས། །
ཚེ་འདི་ཕྱི་བར་དོ་གང་དུ་ཡང་། །དངོས་ཉམས་དང་རྨི་ལམ་གནས་སྐབས་སུ། །ཞལ་མཇལ་ཞིང་གསུང་ཆོས་ཐོས་པར་སྨོན། །ཡིད་སྨོན་པ་བཞིན་དུ་འགྲུབ་པར་ཤོག །ཅེས་པ་
འདི་ཡང་དབུས་གཙང་དག་པའི་ཞིང་གི་རྩ་བའི་བླ་མ་རྣམས་ལ་འགྲོ་ཁར་སྐྱབས་འཇུག་ཞུ་རྟེན་འབུལ་དུས་སུ་ཕུལ་བའོ། །ཐུགས་དགོངས་མཁའ་ལྟར་ཡངས་པའི་བླ་མར་འདུད། །ཐུགས་ཡིད་དབྱེར་མེད་
འདྲེས་པར་བྱིན་གྱིས་རློབས། །ཐུགས་རྒྱུད་བཟང་བའི་གཞོན་ནུ་སེང་གེ་ལ། །ཐུགས་དམ་གསལ་འདེབས་ཅུང་ཟད་ཙམ་ཞིག་ཞུ། །ཆོས་ཀུན་ངོ་བོ་གདོད་ནས་མཁའ་ལྟར་
སྟོང་། །སྟོང་གསལ་ཟང་ཐལ་ངོས་བཟུང་གཟའ་གཏད་བྲལ། །གཏད་མེད་ཡངས་པ་ཆེན་པོའི་ངང་ཉིད་དུ། །གུ་ཡངས་ཡན་པར་ཞོག་དང་ངོ་མཚར་ཆེ། །མཉམ་བཞག་
ནམ་མཁའ་ལྟ་བུའི་ངང་ཉིད་ལས། །བྱམས་དང་སྙིང་རྗེ་ཉི་ཟླ་ལྟར་ཤར་ནས། །མ་གྱུར་འགྲོ་བ་ཡོངས་ལ་ཕན་ཐོགས་ཞེས། །ཁ་ཙམ་མིན་པར་འགྲོ་བའི་དོན་ལ་བསྐུལ། །རྒྱུ



ཅ
།
བརྒྱ་ སོ་གསུམ་
༄༅། །མདོ་རྒྱུད་མན་ངག་ཤེལ་དཀར་རྒྱུ་བཟང་ལས། །ལེགས་གྲུབ་ཁྱེད་ཀྱི་ལེགས་བཤད་མེ་ལོང་དུ། །ཀུན་གྱི་སྐྱོན་ཡོན་གཟུགས་བརྙན་གསལ་བར་
གདའ༈ །ཤེས་རབ་མིག་ལྡན་རྣམས་ལ་བསྟན་དུ་གསོལ། །ཞེས་པ་འདི་ཡར་ཀླུང་སྒོམ་ཆེན་གཞོན་ནུ་སེང་གེ་ལ་ཀུན་བཟང་ནགས་ཁྲོད་ནས་ཕུལ་བའོ། །རྗེ་བླ་མ་རྣམས་ལ་གསོལ་བ་འདེབས། །
# སེམས་ཆོས་དང་མཐུན་པར་བྱིན་གྱིས་རློབས། །ཁྱེད་དད་ཅན་བློ་བཟང་སྐལ་བཟང་ལ། །ངས་ཕན་པའི་བསླབ་བྱ་བཤད་ཀྱིས་ཉོན། །རྗེ་བླ་མར་སྙིང་ནས་གསོལ་བ་ཐོབས། །
གྲོགས་བཟང་ངན་གང་ལའང་བརྩེ་གདུང་སྐྱེད། །ཚེ་འདི་ཡི་བྱ་བ་བློ་ཡིས་ཐོངས། །སྡོམ་དམ་ཚིག་མིག་གི་འབྲས་བཞིན་སྲུངས། །རང་གང་མོས་ལྷ་ཡི་སྒོམ་བཟླས་
བརྩོན༑ །སེམས་སྟོང་གསལ་འཛིན་མེད་ངང་ལ་ཞོག །མ་འགྲོ་བ་ཡོངས་ལ་སྙིང་རྗེ་སྒོམས། །གཞན་ཆོས་ལུགས་གང་ལའང་དག་སྣང་སྦྱོངས། །ཆོས་ཉམས་སུ་བླངས་
པའི་ལག་རྗེས་ལ། །རྒྱུད་ཞི་ཞིང་དུལ་བར་ཡོང་དགོས་པས། །ཆོས་གང་ཤེས་རང་གི་རྒྱུད་ལ་སྦྱོར། །རྒྱུད་བདག་འཛིན་ཉོན་མོངས་ཅི་ཐུལ་གྱིས། །དོན་དེ་ལྟར་ཉམས་སུ་



མགུར་འབུམ་སྨད་ཆ་
ལེན་ནུས་ན། །སང་འཆི་ཡང་འགྱོད་པ་མེད་པ་འོང་། །ཚེ་ཕྱི་མར་དག་པའི་ཞིང་དུ་སྐྱེ། །ཞིང་དེ་རུ་མཇལ་བའི་སྨོན་ལམ་འཚལ། །ཞེས་པ་འདི་ནི་བསམ་པ་དཀར་ཞིང་བླ་མ་ལ་མོས་གུས་ཆེ་
བའི་བུ་ཆེན་བློ་བཟང་སྐལ་བཟང་ལ་གདམས་པའོ། །སྟོང་པ་ཉིད་རྒྱུ་དང་འབྲས་བུ་རུ། །འཆར་བའི་ཚུལ་སྟོན་པའི་བླ་མ་མཆོད། །ཆོས་རྣམས་ཀུན་སྒྱུ་མ་རྨི་ལམ་བཞིན། །སྣང་སྟོང་དུ་
རྟོགས་པར་བྱིན་གྱིས་རློབས། །གཟུགས་སྟོང་ཉིད་སྟོང་པ་ཉིད་གཟུགས་སོ། །གཟུགས་ལས་ཀྱང་སྟོང་པ་ཉིད་མ་མཆིས། །སྟོང་ཉིད་ལོས་གཟུགས་གཞན་མ་མཆིས་སོ། །
དཔེ་བཞག་ན་མེ་ལོང་གཟུགས་བརྙན་བཞིན། །སྣང་བཞིན་དུ་སྟོང་ལ་སྟོང་བཞིན་སྣང་། །སྣང་བཞིན་དུ་སྟོང་པས་ཚུགས་གྲུབ་ཏུ། །གྲུབ་སྙམ་པའི་ཡོད་མཐའ་སེལ་བ་ཡིན། །
སྟོང་བཞིན་དུ་སྣང་བས་གཏན་མེད་དུ། །སོང་སྙམ་པའི་མེད་མཐའ་སེལ་བ་ཡིན། །སྟོང་པ་ཉིད་རྒྱུ་འབྲས་ཤར་ཙན། །རྒྱུ་འབྲས་ལ་སྔར་བས་ཞིབ་ཏུ་འགྱུར། །སྟོང་ཉིད་ཀྱི་
སྒྲ་དབྱངས་སྙན་མོ་འདི། །ཐོས་ཚད་ཀྱི་སྐྱེ་བོ་ཕོ་མོ་རྣམས། །རྟག་ཆད་ཀྱི་མཐའ་ལ་མི་ལྟུང་བར། །དབུ་མ་ཡི་ལམ་ལ་འཇུག་པར་ཤོག །ཅེས་པ་འདི་ཡང་སློབ་བུ་ཡོན་ཏན་རྒྱ་མཚོས་



ལ ། །བསྐུལ་ངོར་རྣལ་འབྱོར་ཞབས་དཀར་བས་ཀུན་བཟང་ནགས་ཁྲོད་ནས་སྨྲས་པའོ། །སྐྱབས་མགོན་ཡིད་བཞིན་ནོར་བུ་མཆོག །འབྲལ་མེད་སྤྱི་བོའི་རྒྱན་དུ་བཞུགས། །
དད་ལྡན་སློབ་མ་ཐམས་ཅད་ལ། །མཆོག་ཐུན་དངོས་གྲུབ་ཆར་བཞིན་ཕོབ། །རྣལ་འབྱོར་ཚོགས་དྲུག་རང་གྲོལ་ངས། །ཕན་པའི་སྙིང་གཏམ་སྨྲ་བ་ལ། །ནོར་བུ་སྒྲོལ་མས་
4 གཙོ་བྱས་པའི། །ཆོས་བྱེད་བཙུན་མ་རྣམས་ཀྱིས་ཉོན། །ཆོས་རྣམས་མི་རྟག་སྙིང་བོ་མེད། །ཐམས་ཅད་རྨི་ལམ་ལྟ་བུར་ལྟོས། །ཕ་ཡུལ་ཕ་མ་ནོར་རྫས་ལ། །ནམ་ཡང་
ཆགས་མེད་ཞེན་མེད་གྱིས། །ཆོས་ཀུན་རྩ་བ་སེམས་ལ་ལྟོས། །བལྟས་ཚེ་མི་རྙེད་སྟོང་པ་ཉིད། །སྟོང་གསལ་ནམ་མཁའ་ལྟ་བུ་ཡི། །ངང་ལ་ནམ་མཁའ་ལྟ་བུར་ཞོག །
མཁའ་ལ་ཉི་མ་ཤར་བ་བཞིན། །མ་གྱུར་སེམས་ཅན་ཐམས་ཅད་ལ། །བྱམས་དང་སྙིང་རྗེ་བྱང་ཆུབ་སེམས། །ཕྱོགས་རིས་མེད་པར་ཁྱབ་པར་སྒོམས། །རྙེད་དང་མི་རྙེད་
བདེ་མི་བདེ། །སྙན་དང་མི་སྙན་བསྟོད་སྨད་ཀྱི། །འདོད་ཕྱོགས་བཞི་པོ་གཞན་ལ་བྱིན། །མི་འདོད་ཕྱོགས་བཞི་རང་གིས་ལོངས། །གནོད་པའི་དགྲ་ཡང་ཚེ་སྔོན་གྱི། །ཕ་མ་



མགུར་འབུམ་སྨད་ཆ་
ཡིན་པས་སྙིང་རྗེ་སྒོམས། །ཚུར་ལ་གནོད་པ་གང་བྱེད་ཀྱང་། །ཕར་ལ་ཕན་པ་ཁོ་ན་སྒྲུབས། །ཕན་ཐོགས་ཆེན་པོ་མ་ནུས་ཀྱང་། །གནོད་པ་སྤུ་ཙམ་མ་བྱེད་ཅིག །དེ་ལྟར་
བྱས་ན་ད་ནས་བཟུང་། །ཚེ་རབས་ཀུན་ཏུ་བདེ་བར་འགྱུར། །དེ་སྐད་སྨྲས་པ་ཐོས་ཚད་ཀྱི། །ཡུལ་ཕྱོགས་ཀུན་ལ་བཀྲ་ཤིས་ཤིང་། །མི་ནད་ཕྱུགས་ནད་རྒྱུན་ཆད་ནས། །ལོ་
à ལེགས་སྐྱེ་རྒྱལ་འབྱུང་གྱུར་ཅིག །ཅེས་པ་འདི་ནི་དད་ལྡན་ནོར་བུ་སྒྲོལ་མ་སོགས་ཆོས་བྱེད་བཙུན་མ་ཉི་ཤུ་རྩ་གཅིག་ལ་ཀུན་བཟང་ནགས་ཁྲོད་ནས་སྨྲས་པའོ། །འདི་ཕྱི་བར་དོའི་གཏན་གྱི་སྐྱབས། །རྩ་བའི་བླ་མ་
རྡོ་རྗེ་འཆང་། །སྤྱི་གཙུག་འཁོར་ལོའི་རྒྱན་དུ་བཞུགས། །ཐུགས་རྗེས་གཟིགས་ལ་བྱིན་གྱིས་རློབས། །དད་གུས་ཆེ་ཞིང་ཆོས་ལ་མོས། །བློ་ལྡན་སྡེ་བ་རྡོ་རྗེ་དང་། །ལྕམ་
དང་ནང་མི་ཐམས་ཅད་ལ། །ཕན་པའི་སྙིང་གཏམ་བཤད་ཀྱིས་ཉོན། །ནམ་ཟླ་དུས་བཞིའི་འགྱུར་ལྡོག་བཞིན། །གཞོན་པ་རྒན་པར་འགྱུར་དུས་འདིར། །ནམ་འཆི་ཆ་མེད་
ཚུལ་སོམས་ལ། །ཕྱི་མར་ཕན་པའི་ལྷ་ཆོས་མཛོད། །ཟས་ནོར་ལོངས་སྤྱོད་གང་ཡོད་ཀྱི། །སྟེང་ནས་མཆོད་སྦྱིན་ཡང་ཡང་ཐོངས། །སྡིག་ཟས་ཤ་ཁྲག་ཟ་དགོས་ཀྱང་། །



མ ༄༅། །ཆེད་དུ་གཉེར་ནས་སྲོག་མ་གཅོད། །ལོ་རེ་བཞིན་དུ་ཉ་སོགས་ཀྱི། །ཚེ་ཐར་སྲོག་བླ་གང་མང་ཐོངས། །ཕྱག་སྐོར་ཁ་ཏོན་གང་ཤེས་རྣམས། །
ཉིན་རེ་བཞིན་དུ་ཆག་མེད་གྱིས། །འཕགས་པ་ཐུགས་རྗེ་ཆེན་པོ་ལ། །ཁ་ཞེ་མེད་པར་གསོལ་བ་ཐོབས། །སྙིང་བོ་ཡི་གེ་དྲུག་མནི། །ནངས་ནུབ་མེད་པར་རྒྱུན་དུ་བགྲོངས། །
ཚ སེམས་ཉིད་སྟོང་གསལ་འཛིན་མེད་གྱི། །ངང་ལ་མ་ཡེངས་མཉམ་པར་ཞོག །མི་སེར་ངན་སློང་ཉམ་ཐག་ལ། །མཆི་མ་འཁྲུག་པའི་སྙིང་རྗེ་སྒོམས། །ལུས་ངག་ཡིད་ཀྱིས་
# ཕན་ཐོགས་རེམ། །ཕན་པའི་བསྔོ་བ་སྨོན་ལམ་ཐོབས། །དེ་ལྟར་མཛད་ན་ཚེ་འདིར་བདེ། །ཕྱི་མར་བྱང་ཆུབ་འཐོབ་པར་འགྱུར། །འདིས་མཚོན་དུས་གསུམ་དགེ་བ་
རྣམས༑ །སྦྱིན་བདག་ཡོངས་ལ་ཕན་ཕྱིར་བསྔོ། །དེའི་མཐུས་ཚེ་རིང་ནད་མེད་ཅིང་། །བདེ་སྐྱིད་ཕུན་སུམ་ཚོགས་པར་ཤོག །ཅེས་པ་འདི་ཡང་དད་ཅན་སྡེ་བ་རྡོ་རྗེ་ནང་མི་ཡོངས་ལ་ཞབས་
དཀར་བས་ཀུན་བཟང་ནགས་ཁྲོད་ནས་སྨྲས་པའོ། །ན་མོ་གུ་རུ། །ལྷར་བཅས་འགྲོ་བ་ཡོངས་ཀྱི་བསོད་ནམས་ཞིང་། །མཆོག་ཐུན་དངོས་གྲུབ་མ་ལུས་འབྱུང་བའི་གནས། །ཡིད་བཞིན་སྒྱུ



མགུར་འབུམ་སྨད་ཚོ་
ནོར་བུ་ལས་ཀྱང་ཆེས་ལྷག་པའི། །མཆོད་རྟེན་ཆེན་པོ་བྱ་རུང་ཁ་ཤོར་ལ། །ཟས་ནོར་འབྲེལ་བ་ཐོགས་ཚད་མ་ལུས་པ། །ཚེ་འདིར་ཚེ་རིང་ནད་མེད་བདེ་ཞིང་སྐྱིད། །ཕྱི་མར་
བདེ་བ་ཅན་སོགས་དག་ཞིང་དུ། །སྐྱེས་ནས་སངས་རྒྱས་གོ་འཕང་འཐོབ་པར་གསུངས། །དེ་ཕྱིར་མཆོད་རྟེན་ཆོས་འཁོར་བཅུ་གསུམ་ལ། །རིན་ཆེན་གསེར་གྱི་ན་བཟའ་སྒྲོན་
༤ པའི་དུས། །ཞལ་འདེབས་རྒྱག་མཁན་མང་ཡང་ཆེ་ཤོས་ཏེ། །མཚན་སྙན་བླ་མ་སྦྱིན་པ་ནོར་བུ་དང་། །སྐལ་ལྡན་རང་གྲོལ་སྡེ་བ་རྟ་གོ་དང་། །ཤེ་དཔོན་རྣམ་རྒྱལ་བསོད་
ནམས་དར་རྒྱས་དང་། །གཉའ་ནང་གནས་ཆེན་ནོར་བུ་ཡིན་ནོ་ཞེས། །གཏམ་འདི་དཀར་ཕྱོགས་ལྷ་མིའི་སྙན་དུ་འབུལ། །འབྲེལ་བ་ཆེན་པོ་ཕུལ་ལ་ཕན་ཡོན་ཡང་། །ཆེན་པོ་
ཡོད་པའི་ཚུལ་ལ་ལེགས་བསམས་ནས། །དད་ཅན་རྣམས་ཀྱི་རྗེས་སུ་ཡི་རང་སྒོས། །བསྟོད་བསྔགས་མེ་ཏོག་དཀར་པོ་འཐོར་བར་རིགས། །འདི་འདྲའི་རླབས་ཆེན་དགེ་རྩ་
བཏང་ཙན། །སྔ་སོར་ངེད་ཚོ་འདྲ་འདྲ་ཡིན་སྙམ་པའི། །ཕྱུག་པོ་ཕལ་གྱིས་འགྲན་པར་མ་བཟོད་ཚེ། །ངོ་ཚ་དབུལ་པོའི་ཕག་ཏུ་ཡིབས་སམ་སྙམ། །གཏོང་ཕོད་ཅན་གྱིས་



༄༅། །མཆོད་སྦྱིན་བཏང་ཙན། །སེར་སྣ་ཅན་ཚོ་ངོ་ཚར་གཏད་པ་འདྲ། །དེ་ཕྱིར་ངོ་ཚ་ལྡན་པའི་ཕྱུག་པོ་རྣམས། །སེར་སྣའི་མདུད་པ་ཁྲོལ་ལ་མཆོད་
སྦྱིན་ཐོངས། །ཞེས་པ་འདི་ཡང་མཆོད་རྟེན་བྱ་རུང་ཁ་ཤོར་གྱི་ཆོས་འཁོར་བཅུ་གསུམ་ལ་གསེར་ཟངས་ཀྱི་ན་བཟའ་སྒྲོན་སྐབས་སུ། སློབ་མ་ཡོན་བདག་རྣམས་ཀྱི་ནང་ནས་ཞལ་འདེབས་ཆེ་ཤོས་དེ་སུས་བྱས་ཞེས་འདྲི་མཁན་བྱུང་བའི་ལན་དུ་ཡིད་
༩ ལ་ཤར་བ་ལྟར་རྗེས་ནས་བྲིས་པའོ། །མཚོ་སྐྱེས་རྡོ་རྗེའི་ཐུགས་ཀྱི་སྤྲུལ། །གཏན་གྱི་སྐྱབས་གནས་ཆོས་ཀྱི་རྒྱལ། །འབྲལ་མེད་སྤྱི་གཙུག་རྒྱན་དུ་བཞུགས། །བྱིན་རླབས་དངོས་གྲུབ་
# ཆར་ཆེན་ཕོབས། །གནས་ལུགས་རྗེན་པར་འཆར་བ་དང་། །ཉམས་རྟོགས་ཡེ་ཤེས་བསྐྱེད་དུ་གསོལ། །ཨེ་མ་སྐལ་ལྡན་གྲོགས་མཆེད་རྣམས། །རྫོགས་ཆེན་ཁྲེགས་ཆོད་
ལྟ་བ་ཡི། །ཉམས་ལེན་བྱེད་ན་འདི་བཞིན་མཛོད། །དང་པོ་ཚེ་འདི་བློས་བཏང་ནས། །ཡིད་འོང་དབེན་པའི་གནས་རྣམས་སུ། །རྙེད་དཀའ་མི་རྟག་འཆི་བ་དང་། །ལས་
འབྲས་འཁོར་བའི་སྡུག་བསྔལ་རྣམས། །སྙིང་ནས་བསམས་ཏེ་སྐྱབས་འགྲོ་བྱ། །སེམས་བསྐྱེད་སྒྲིབ་སྦྱོང་རྡོར་སེམས་ཀྱི། །སྒོམ་བཟླས་ཚོགས་བསགས་མཎྜལ་དང་། །སྤྱི་ s



བོར་བླ་མའི་རྣལ་འབྱོར་བསྒོམ། །སྙིང་ནས་བླ་མར་གསོལ་བ་འདེབས། །དབང་བཞི་བླངས་ལ་ཐུགས་ཡིད་བསྲེ། །དུར་ཁྲོད་བོར་བའི་མི་རོ་བཞིན། །རྩོལ་བ་བྲལ་བས་
ལུས་མི་འགུལ། །པི་ཝང་རྒྱུན་ཐག་ཆད་པ་བཞིན། །ངག་གིས་འཁྲུལ་གཏམ་ཆོས་སྤྱོད་སྤང་། །སྐྱེས་བུའི་སྙིང་ནི་བཏོན་པ་བཞིན། །བྱ་བ་བཏང་བས་སེམས་མི་གཡེང་། །
ལུས་ནི་རྣམ་སྣང་ཆོས་བདུན་བྱ། །མིག་འབྲས་མདུན་མཁར་ཧྲིག་གེར་བལྟ། །སེམས་ཉིད་རང་སོར་གློད་ནས་ཀྱང་། །རྟོག་བྲལ་རྗེན་པར་བཞག་པའི་ཚེ། །གསལ་ལེ་སང་
ངེ་ཧྲིག་གེ་བ། །སྤྲིན་མེད་དྭངས་པའི་ནམ་མཁའ་བཞིན། །ཟང་ཐལ་རྒྱ་ཡན་ཕྱལ་ལེ་བ། །གསལ་ལ་དྭངས་པའི་ཉམས་ཤིག་འཆར། །དེ་ལ་རང་རིག་ཅེས་ཀྱང་བྱ། །
རྫོགས་པ་ཆེན་པོ་ཞེས་ཀྱང་བྱ། །ཕྱག་རྒྱ་ཆེན་པོ་ཞེས་ཀྱང་བྱ། །ཁྲེགས་ཆོད་གནས་ལུགས་ཞེས་ཀྱང་བྱ། །ཐིག་ལེ་ཉག་གཅིག་ཅེས་ཀྱང་བྱ། །བདེ་གཤེགས་སྙིང་བོ་ཞེས་
ཀྱང་བྱ། །གདོད་མའི་མགོན་པོ་ཞེས་ཀྱང་བྱ། །འདི་ནི་པད་འབྱུང་བྱིན་རླབས་ཀྱིས། །རང་བབས་རང་བྱུང་ཡེ་ཤེས་ཡིན། །རིག་པ་རང་གནས་བསམ་གཏན་གྱི། །ཐོག་ གླུ
དམ



༄༅། །མའི་ངོ་སྤྲོད་མན་ངག་གོ །འདི་ལ་བསམ་བྱ་ཅི་ཡང་མེད། །ཡིད་དཔྱོད་རྩོལ་བས་མི་བསླད་པར། །མ་བཅོས་རང་བབས་ངང་དུ་ཞོག །ཉི་མ་
སྤྲིན་དང་བྲལ་བ་བཞིན། །ཀུན་གསལ་གདངས་དང་ལྡན་པར་ཞོག །སྟོང་གསལ་མཁའ་ཡི་དཀྱིལ་ལྟར་དུ། །ཡངས་དོག་བྲལ་བ་ཉིད་དུ་ཞོག །བུ་ཆུང་ལྷ་ཁང་བལྟས་པ་
ta བཞིན༑ །གང་སྣང་འཛིན་པ་མེད་པར་ཞོག །རྒྱ་མཚོ་རླབས་དང་བྲལ་བ་བཞིན། །སེམས་ཉིད་གཡོ་འགུལ་མེད་པར་ཞོག །བྱ་རྒོད་མཁའ་ལ་འཕུར་བ་བཞིན། །དྲན་
བསམ་རྗེས་མེད་ཉིད་དུ་ཞོག །རྟོག་མེད་ཁྱབ་གདལ་ཆེན་པོའི་ངང་། །དུས་དང་རྣམ་པ་ཀུན་ཏུ་ཞོག །རྩལ་གྱི་རྣམ་རྟོག་ཤར་བའི་ཚེ། །ཤར་བ་དེ་ཉིད་དགག་པ་མིན། །དེ་
ལ་བརྟག་དཔྱད་བྱེད་པའང་མིན། །དེ་ཡི་རྗེས་སུ་མི་འབྲང་བར། །ཤར་ས་ཤར་མཁན་མེད་པ་ཡི། །རང་གནས་བསམ་གཏན་ངང་དུ་གློད། །ཤར་གྲོལ་དུས་མཉམ་ཉིད་དུ་
གྲོལ༑ །དེ་ལ་རྣམ་རྟོག་སྒོམ་ཤར་ཟེར། །བྱིང་རྨུགས་འཐིབ་གསུམ་ལ་སོགས་པ། །ཞི་གནས་ལྟེངས་པོར་སོང་བའི་ཚེ། །ལྟ་སྟངས་རིག་པའི་ངར་བསྐྱེད་དེ། །ཉི་མ་སྤྲིན་



མགུར་འབུམ་སྨད་ཆ་
ལས་གྲོལ་བ་བཞིན། །གསལ་དྭངས་ངར་དང་ལྡན་པར་ཞོག །བྱིང་རྒོད་ཕྲ་མོའི་ཟ་ཟི་རྣམས། །རང་གནས་བསམ་གཏན་ངང་ཉིད་དུ། །ཆད་ཀྱིས་ཆོད་ལ་ཕྱམ་གྱིས་ཞོག །
རྟོག་མེད་ཟང་ཐལ་ཆེན་པོར་གློད། །སྟོང་གསལ་རིག་པ་འཛིན་མེད་འཆར། །རྒོད་འཕྲོའི་དབང་དུ་མི་གཏང་ཞིང་། །བྱིང་རྨུགས་དབང་དུ་མི་གཏང་བར། །རང་རིག་ཡེ་
ཤེས་རྒྱུན་དེ་སྐྱོངས། །རིག་པའི་གསལ་ཆ་ཉམས་གྱུར་ནས། །བཏང་སྙོམས་ཐ་མལ་སྡོད་པ་འམ། །ཅི་ཡིན་འདི་ཡིན་མེད་པ་ཡི། ཤེས་པ་དྲན་མེད་ཐོམ་མེ་བ། །ལུང་མ་
བསྟན་གྱི་བསམ་གཏན་ཏེ། །སྒོམ་ཡུན་རིང་ཡང་ཡོན་ཏན་མེད། །མི་ཚེ་སྟོང་ཟད་བྱེད་པ་ཡིན། །དེ་ལ་སྒོམ་གོ་མི་གཅོད་པར། །སྤྱི་བོར་བླ་མའི་རྣལ་འབྱོར་བསྒོམ། །ཁ་ཞེ་
མེད་པར་གསོལ་བ་གདབ། །དབང་བཞི་བླངས་ལ་ཐུགས་ཡིད་བསྲེ། །ཐུན་ཆུང་གྲངས་མང་ཆོད་ལ་སྒོམས། །ཡང་ན་སྤྲིན་མེད་གཡའ་དག་དུས། །ནམ་མཁའི་མཐོང་རྒྱ་
ཆེ་བའི་སར། །ཉི་མ་དག་ལ་རྒྱབ་གཏད་དེ། །རང་སེམས་ནམ་མཁའ་དག་དང་བསྲེས། །མིག་ནི་ནམ་མཁའི་གཞུང་ལ་གཏད། །རྟོག་མེད་ཟང་ཐལ་ཆེན་པོར་གློད། །སྟོང་ སྒྲ



ཆ
༄༅། །གསལ་རིག་པ་རྗེན་པར་འཆར། །འདི་ནི་བོགས་འདོན་ཟབ་མོ་ཡིན། །འདི་ལྟར་ཡང་ཡང་ཉམས་སུ་ལོངས། །ཅུང་ཟད་བརྟན་པ་ཐོབ་པན། །
རྐྱེན་སྣང་ཕྲ་མོ་དག་དང་བསྲེ། །དེ་ནས་ཁྲོ་བོའི་སྟངས་སྟབས་དང་། །གྱད་ཀྱི་འདོར་སྟབས་སེང་གེ་ཡི། །ལྟ་སྟངས་གསུམ་ལ་རིམ་བཞིན་སློབས། །དེས་ཀྱང་བསམ་
གཏན་མི་འཆོར་ན། །འགྲོ་འཆག་ཉལ་འདུག་ལ་སོགས་པ། །སྤྱོད་ལམ་རྣམ་བཞི་གང་ཚེ་ཡང་། །ཐུན་མཚམས་མི་གཅད་ཁོར་ཡུག་སྤྱོད། །དེ་ལྟར་ཡེངས་མེད་བསྐྱངས་
# པ་ཡིས། །ཉམས་ལེན་མཐའ་རུ་ཕྱིན་པའི་ཚེ། །ཇི་ལྟར་སྣང་བའི་ཡུལ་རྣམས་ལ། །དེར་འཛིན་ཤེས་པ་མེད་པ་ན། །བུ་ཆུང་ལྟ་བུའི་ཉམས་ཡིན་ནོ། །ཤེས་པ་རང་ཡན་
བཏང་གྱུར་ཀྱང༌། །ཕ་རོལ་ཡུལ་ལ་མི་འཕྲོན། །རྒྱལ་པོ་ལྟ་བུའི་ཉམས་ཡིན་ནོ། །ལྷ་འདྲེའི་སྲང་ལམ་ཉལ་གྱུར་ཀྱང་། །ཡ་ང་བག་ཚ་མེད་པ་ན། །སེང་གེ་ལྟ་བུའི་ཉམས་
ཡིན་ནོ། །ཀུ་རེ་བཞད་གད་ལ་སོགས་པ། །ཅི་སྨྲར་འཛིན་པ་མེད་པ་ན། །བྲག་ཆ་ལྟ་བུའི་ཉམས་ཡིན་ནོ། །བྲསནོར་ལོངས་སྤྱོད་ཐམས་ཅད་ལ། །ཆགས་ཞེན་སྤུ་ཙམ་མེད་



མགུར་འབུམ་སྨད་ཆ་
པ་ན། །མཁའ་ལྡིང་ལྟ་བུའི་ཉམས་ཡིན་ནོ། །སྒོམ་པའི་རྩོལ་བ་མ་བྱས་ཀྱང་། ཤེས་པ་དོན་ཐོག་གནས་པ་ན། །རི་བོ་ལྟ་བུའི་ཉམས་ཡིན་ནོ། །འཁོར་འདས་ཆོས་རྣམས་
ཐམས་ཅད་ལ། །བཟང་ངན་བློས་བྱས་བྲལ་བ་ན། །ནམ་མཁའ་ལྟ་བུའི་ཉམས་ཡིན་ནོ། །རང་རིག་རྟོག་པའི་ཡེ་ཤེས་ནི། །དུས་དང་རྣམ་པ་ཐམས་ཅད་དུ། །ནམ་མཁའ་
བཞིན་དུ་འགྱུར་མེད་ན། །ལྟ་བ་ཀློང་དུ་གྱུར་པ་ཡིན། །བྱིང་རྒོད་ཕྲ་རགས་གཏན་མེད་སངས། །རང་རིག་གསལ་འགྲིབ་མེད་པ་ན། །སྒོམ་པ་ཀློང་དུ་གྱུར་པ་ཡིན། །དྲོན་
བསམ་རྗེས་མེད་ཉིད་དུ་སངས། །གཟའ་གཏད་ཀུན་དང་བྲལ་བ་ན། །སྤྱོད་པ་ཀློང་དུ་གྱུར་པ་ཡིན། །དྲི་བྲལ་རང་རིག་རྗེན་པ་འདི། །མཐར་ཐུག་མངོན་དུ་གྱུར་པའི་ཚེ། །
འབྲས་བུ་ཀློང་དུ་གྱུར་པ་ཡིན། །དོན་འདི་ལེགས་པར་གོ་བར་མཛོད། །རྫོགས་པ་ཆེན་པོའི་སྒོམ་དབྱངས་ཡིན། །བླ་མའི་དྲིན་གྱིས་དེ་ལྟར་རྟོགས། །དགའོ་སྐྱིད་དོ་རྡོ་རྗེའི་
སྤྱན༑ །ཞེས་ལྟ་བའི་སྐྱོང་ཚུལ་ཕན་པའི་རྒྱང་གླུ་འདི་ནི་བྱ་བཏང་ཚོགས་དྲུག་རང་གྲོལ་གྱིས་དད་ལྡན་གྲོགས་མཆེད་རྣམས་ལ་ཕན་པའི་ཕྱིར་དུ་བྲིས་པ་དགེ་ལེགས་འཕེལ། གངས་རིའི་ཁྲོད་ན་སེང་གེ་སྲབ་མེད་དུ།



༄༅། །འཕྱོ་འདྲའི་འགྲན་གྱིས་ཟླ་དང་བྲལ་བ་ཡི། །རྣལ་འབྱོར་དབང་ཕྱུག་མི་ལ་ཡབ་སྲས་ཀྱིས། །རྣམ་དག་སྨོན་ལམ་འགྲུབ་པའི་དཔང་བོ་མཛོད། །
ཡ་རབས་དད་ཅན་ཡིད་འཛིན་ལྷ་མོ་ཡིས། །རྗེ་བཙུན་ཆེན་པོའི་རྣམ་མགུར་གསེར་དངུལ་ལས། །ལེགས་པར་བྲིས་པའི་རྣམ་དཀར་དགེ་བའི་ཚོགས། །བསྟན་དང་འགྲོ་བ་
(# ཀུན་ལ་ཕན་ཕྱིར་བསྔོ། །དེ་མཐུས་སངས་རྒྱས་བསྟན་པ་དར་ཞིང་རྒྱས། །བསྟན་འཛིན་སྐྱེས་མཆོག་ཐམས་ཅད་སྐུ་ཚེ་རིང་། །འགྲོ་ཀུན་གནས་སྐབས་ཀུན་ཏུ་བདེ་ཞིང་སྐྱིད། །
མཐར་ཐུག་སངས་རྒྱས་གོ་འཕང་འཐོབ་པར་ཤོག །ཁྱད་པར་ཡིད་འཛིན་ལྷ་མོ་མ་བུ་རྣམས། །ཚེ་འདིར་ཚེ་རིང་ནད་མེད་ཕུན་སུམ་ཚོགས། །འཆི་ཁར་མནར་གཅོད་སྡུག་
བསྔལ་མི་འབྱུང་ཞིང་། །ཕྱི་མར་བདེ་བ་ཅན་དུ་སྐྱེ་བར་ཤོག །གལ་ཏེ་དེ་འདྲའི་སྐལ་བ་མི་ལྡན་ན། །སླར་ཡང་དབུས་གཙང་དག་པའི་ཞིང་ཁམས་འདིར། །རབ་ཏུ་
གཟུགས་མཛེས་སྐད་སྙན་སེམས་བཟང་བའི། །སྐྱེས་པ་ཕོ་ལུས་གཙང་མ་ཐོབ་པར་ཤོག །ལུས་ཐོག་དེ་ལ་རྗེ་བཙུན་མི་ལ་ལྟར། །དང་པོ་བླ་མ་བསྟེན་ནས་གདམས་པ་ཉན། །



མགུར་འབུམ་སྨད་ཆ་
བར་དུ་རི་ཁྲོད་དབེན་པར་ཉམས་ལེན་བྱས། །ཐ་མར་སངས་རྒྱས་འགྲོ་དོན་བྱེད་པར་ཤོག །གཞན་ཡང་ཡུལ་འདིར་ནད་མུག་འཁྲུག་རྩོད་སོགས། །མི་འདོད་པ།ནོད་འཚོའི་
མིང་ཡང་མི་གྲགས་ཤིང་། །ཆར་ཆུ་དུས་བབས་ལོ་ཕྱུགས་རྟག་ཏུ་ལེགས། །ཐམས་ཅད་གཏན་དུ་བདེ་ཞིང་སྐྱིད་པར་ཤོག །སངས་རྒྱས་སྐུ་གསུམ་བརྙེས་པའི་བྱིན་རླབས་
དང༌། །ཆོས་ཉིད་མི་འགྱུར་བདེན་པའི་བྱིན་རླབས་དང་། །དགེ་འདུན་མི་ཕྱེད་འདུན་པའི་བྱིན་རླབས་ཀྱིས། །བསྔོ་བ་སྨོན་ལམ་བཏབ་ཚད་འགྲུབ་པར་ཤོག །ཅེས་ཡ་རབས་དད་
ཅན་ཡིད་འཛིན་ལྷ་མོས་བསྐུལ་ངོར་ཞབས་དཀར་བས་བདེ་སྐྱིད་ཁང་གསར་ནས་སྦྱར་བའོ། །སྐྱབས་གནས་ཀུན་འདུས་བླ་མ་ལ། །གསོལ་བ་འདེབས་སོ་བྱིན་གྱིས་རློབས། །ཡ་རབས་རིགས་བཟང་
རྗེ་བཙུན་མ། །ཁྱོད་ཀྱིས་ཉམས་ལེན་འདི་བཞིན་མཛོད། །ཚེ་ཐུང་ནམ་འཆི་ཆ་མེད་སོམས། །ཚེ་འདིའི་བྱ་བ་བློ་ཡིས་ཐོངས། །རི་ཁྲོད་དབེན་པའི་དགའ་ཚལ་སྟེན། །གཅིག་
པུར་དྲང་སྲོང་ཚུལ་དུ་གནས། །སྐྱབས་སེམས་གསོལ་འདེབས་སྔོན་དུ་ཐོངས། །ལུས་ཀྱི་གནད་ནི་དྲང་བོར་སྲོངས། །མིག་གིས་ལྟ་སྟངས་མཐོན་པོ་གྱིས། །ངག་གིས་སྨྲ་



བརྒྱ་ བཞི་བཅུ་ཐམ་པ་
།བརྗོད་ཐམས་ཅད་སྤོངས། །སེམས་ཉིད་གཞན་དུ་མ་ཡེངས་པར། །སྣང་སྲིད་འཁོར་འདས་ཆོས་ཀུན་གྱི། །རྩ་བ་སེམས་ཀྱི་གནས་ལུགས་
ཏེ༑ །སྟོང་གསལ་འཛིན་མེད་ཟང་ཐལ་ལེ། །སྤྲོས་བྲལ་ནམ་མཁའ་ལྟ་བུ་ཡི། །ངང་ལ་ལྷོད་ཀྱིས་གློད་ལ་ཐོངས། །ཕྱོགས་རིས་མེད་པར་ཡན་པར་ཞོག །ཁྱབ་གདལ་དྲན་
པའི་མཁར་ཚུགས་ཤིག །སྒྲིབ་མེད་ཟང་ཐལ་རྗེན་ལ་ཕུད། །མི་ཡེངས་མི་སྒོམ་ས་ལེར་སྐྱོངས། །ཅི་ཡིན་འདི་ཡིན་མེད་པ་ཡི། །ལུང་མ་བསྟན་དུ་མ་འཇོག་ཅིག །སེམས་
@ཀྱི་གནས་ལུགས་མ་རྟོགས་པའི། །འགྲོ་ལ་སྙིང་རྗེ་ཆེན་པོ་སྒོམས། །ཕན་པའི་སྨོན་ལམ་རྒྱ་ཆེན་ཐོབས། །གཞན་ཡང་སེམས་ངོ་སྐྱོང་བའི་དུས། །ཉམས་མྱོང་ཅན་གྱི་རྣལ་
འབྱོར་པའི། །གསུང་མགུར་ཐོན་ལ་སྐྱོངས་དང་བཟང་། །སྐབས་རེ་བླ་མར་གསོལ་བ་ཐོབས། །ཐུགས་ཡིད་དབྱེར་མེད་གཅིག་ཏུ་སྲེས། །རིག་པ་ཁ་ཡན་གློད་ལ་ཞོག །དེ་
ལྟར་བྱས་ན་བོགས་ཐོན་ནས། །རྟོགས་པ་ནམ་མཁར་མཉམ་པ་འོངས། །སྙིང་རྗེ་ཉི་མ་ལྟ་བུར་ཤར། །རང་གཞན་དོན་གཉིས་འགྲུབ་པར་འགྱུར། །གླུ་འདི་ཐོས་ཚད་ཐམས་



མགུར་འབུམ་སྨད་ཆ་
ཅད་ཀྱི། །རྒྱུད་ལ་ཉམས་རྟོགས་འཆར་བར་ཤོག །ཅེས་པ་འདི་ནི་ཆོས་རྒྱལ་ལྷ་རྒྱ་རིའི་སྲས་མོ་རྗེ་བཙུན་མ་ལྷག་བསམ་སྒྲོལ་མ་ལ་ཞབས་དཀར་བས་སྨྲས་པའོ། །ངེས་དོན་སྟོན་པའི་བླ་མ། །སངས་རྒྱས་
ཀུན་ལས་ལྷག་པས། །སྙིང་ནས་གསོལ་བ་འདེབས་སོ། །བྱིན་རླབས་དངོས་གྲུབ་སྩོལ་ཅིག །ལུང་དང་རིག་པ་དུ་མས། །ཆོས་ཀུན་རྩ་བ་རང་སེམས། །གདོད་མ་
གཤིས་ཀྱི་གནས་ལུགས། །ཡེ་ནས་སྟོང་གསལ་འཛིན་མེད། །ཟང་ཐལ་ཁྱབ་གདལ་ཀློང་ཡངས། །སྤྲོས་བྲལ་ནམ་མཁའ་ལྟ་བུར། །གཏན་ལ་ཕབ་པའི་ངང་ལ། །ཁ་
ཡན་གློད་ལ་ཞོག་དང་། །རྣམ་རྟོག་སྤྲིན་ལྟར་ཡལ་ནས། །གནས་འགྱུའི་འཕྲང་ལས་ཐར་ཞིང་། །ལྟ་སྒོམ་འཛིན་པའི་སྒྲོག་གྲོལ། །འོག་འགྱུའི་ཞབས་འདྲེན་མེད་ཅིང་། །ཞི་
གནས་མགོ་སྐོར་སངས་ནས། །དབྱིངས་རིག་ཁྱབ་གདལ་ཆེན་པོའི། །ཀློང་དུ་རབ་ཏུ་འབྱམས་པས། །གར་བཞུགས་ཆོས་དབྱིངས་ཕོ་བྲང་། །སྣང་བ་བརྡ་དང་དཔེ་ཆར། །
ཤར་བའི་ཀློང་ནས་གནས་སྐབས། །འགྲོ་དོན་ཤུགས་ཀྱིས་འབྱུང་ཞིང་། །ལུས་རྒྱའི་འཆིང་བ་ཞིག་ཚེ། །ཡོངས་གྲགས་འཆི་བ་ཆོས་སྐུ། །རྙིང་མའི་གཞོན་ནུ་བུམ་སྐུར། ། ཚེ



།མངོན་སངས་རྒྱས་པར་འགྱུར་རོ། །དེ་འདྲ་འོང་བར་གྱུར་ཅིག །ཅེས་པ་འདི་ནི་སྙེ་མོ་སྤྱར་ལམ་རྗེ་བཙུན་མ་ཡེ་ཤེས་ཆོས་བཟང་དང་ཉམོའི་ཆོས་ལ་ཤེས་རབ་ཆོས་སྒྲོན་གཉིས་
ཀྱིས་བསྐུལ་ངོར་ཞབས་དཀར་བས་སྨྲས་པའོ། །སྐྱབས་རྗེ་དྲིན་ཅན་བླ་མ། །ཐུགས་རྗེའི་སྤྱན་གྱིས་གཟིགས་ཤིག །སེམས་བཟང་སློབ་མ་ཆོས་ལ། །སེམས་ངོ་འདི་བཞིན་སྐྱོངས་ཤིག །
(# ཚེ་འདི་བློ་ཡིས་ཐོངས་ལ། །གཅིག་པུར་རི་ཁྲོད་དབེན་པར། །བླ་མའི་གསོལ་འདེབས་བྱས་མཐར། །ཐུགས་ཡིད་གཅིག་ཏུ་བསྲེས་ལ། །འཁོར་འདས་ཆོས་ཀུན་རྩ་བ། །
སེམས་ཉིད་སྟོང་གསལ་འཛིན་མེད། །ནམ་མཁའ་ལྟ་བུའི་ངང་ལ། །གུ་ཡངས་གློད་ལ་ཞོག་དང་། །གསལ་ལ་འཛིན་པ་མེད་ཅིང་། །དྭངས་ལ་ཕྱི་ནང་མེད་པ། །མཐའ་
བྲལ་ཆོས་དབྱིངས་ཆེན་པོའི། །ཀློང་དུ་རབ་ཏུ་འབྱམས་པས། །དགྲ་དང་གཉེན་ལ་ཁྱད་མེད། །གསེར་དང་ས་རྡོ་ཁྱད་མེད། །འདི་དང་ཕྱི་མ་ཁྱད་མེད། །སེམས་དང་ནམ་
མཁའ་ཁྱད་མེད། །རྟོག་ལྡན་འཁྲུལ་ཞིག་ནམ་མཁའི། །རྣལ་འབྱོར་མ་ཞིག་འབྱུང་ངེས། །དེ་ལྟར་མ་རྟོགས་འགྲོ་ལ། །སྙིང་རྗེ་ཚད་མེད་བསྐྱེད་ལ། །ཆོས་སྐུ་ནམ་མཁའ་



ལྟ་བུའི། །ངང་ལས་མ་གཡོས་བཞིན་དུ། །གཟུགས་སྐུ་འཇའ་ཚོན་བཞིན་དུ། །བྱུང་ནས་འགྲོ་དོན་བྱེད་པའི། །བསྔོ་བ་སྨོན་ལམ་ཐོབས་དང་། །རང་གཞན་དོན་གཉིས་
འགྲུབ་ཡོང་། །ཉམས་སུ་ལེན་མཁན་རྒྱུད་ལ། །ཉམས་རྟོགས་འཆོར་བར་གྱུར་ཅིག །ཅེས་པ་འདི་ནི་སྦྲགས་ཡང་རྫོང་གི་སློབ་མ་སྐལ་བཟང་ཆོས་སྒྲོན་གྱིས་བསྐུལ་ངོར་ཞབས་དཀར་བས་སྨྲས་པའོ། །དྲིན་
ཅན་བླ་མ་རྣམས་ལ་གསོལ་བ་འདེབས། །དད་ཅན་སློབ་མའི་ཤེས་རྒྱུད་བྱིན་གྱིས་རློབས། །ཆོས་བཞིན་མཛད་པའི་དངོས་བརྒྱུད་བླ་མ་ཡི། །གསུང་བཞིན་ལྷ་ཆོས་སྒྲུབ་པའི་
ཞབས་དཀར་བས། །ས་བཅུ་ལམ་ལྔ་བགྲོད་པའི་རྟེན་འབྲེལ་དུ། །བཅུ་ཚན་ལྔ་ཡི་སྙན་པའི་གླུ་དབྱངས་ལེན། །དད་བརྩོན་ཤེས་རབ་སྙིང་རྗེ་ཆེ་བ་ཡི། །སློབ་བུ་སྙན་གྲགས་
རྒྱ་མཚོ་གུས་པས་ཉོན། །རྟོགས་པ་ཐུགས་རྗེ་ལྡན་པའི་བླ་མ་བསྟེན། །ལྟ་སྤྱོད་མཐུན་པའི་བློ་ཐུབ་གྲོགས་པོ་བསྟེན། །གྲུབ་ཐོབ་བརྒྱུད་པའི་མན་ངག་ཕྱོགས་མེད་བསྟེན། །
འཚོ་བ་ཡོ་བྱད་སྐྱོན་བྲལ་ཆོག་ཤེས་བསྟེན། །དབེན་ཞིང་ཉམས་དགའ་བྱིན་ཆགས་དགོན་པ་བསྟེན། །ཁམས་ལ་འཕྲོད་པའི་ཟས་དང་སྤྱོད་ལམ་བསྟེན། །ཉམས་ལ་ཕན་པའི་
སྐུ་



༄༅། །ཆོས་དང་མགུར་དབྱངས་བསྟེན། །དད་གུས་སྐལ་བར་ལྡན་པའི་སློབ་མ་བསྟེན། །ཀུན་ལ་ཕན་པའི་རྫས་དང་སྨན་རྣམས་བསྟེན། །སྤྱོད་ལམ་
རྣམ་བཞི་དྲན་དང་ཤེས་བཞིན་བསྟེན། །བསྟེན་པའི་ཆོས་བཅུ་ཡིན་པས་སེམས་ལ་ཟུངས། །འཇིག་རྟེན་ཆོས་བརྒྱད་སློབ་པའི་སློབ་དཔོན་སྤང་། །སེམས་དང་ཉམས་ལ་གནོད་
# པའི་གཉེན་གྲོགས་སྤང་། །རྐུ་འཕྲོག་གཡོ་སྒྱུས་སྒྲུབ་པའི་འཚོ་བ་སྤང་། །ཐོས་བསམ་སྒོམ་ལ་གནོད་པའི་ལས་རྣམས་སྤང༌། །རྣམ་གཡེང་འཚེ་བ་མང་བའི་དགོན་པ་
སྤང་། །ཁམས་ལ་གནོད་པའི་ཟས་དང་སྤྱོད་ལམ་སྤང་། །འདོད་འདུན་སེར་སྣས་བཅིངས་པའི་ནོར་རྫས་སྤང་། །ཕ་རོལ་མི་དད་རྒྱུ་ཡི་སྤྱོད་པ་སྤང་། །དོན་མེད་ངག་འཁྱལ་
འགྲོ་འདུག་བྱ་བྱེད་སྤང་། །རང་སྐྱོན་སྦས་ནས་གཞན་སྐྱོན་སྒྲོག་པ་སྤང་། །སྤང་བྱའི་ཆོས་བཅུ་ཡིན་པས་སེམས་ལ་ཟུངས། །མི་ལུས་སྡིག་པའི་ལས་ལ་བསྐོལ་བ་ཕངས། །
དོན་མེད་ངང་ལ་མི་ཚེ་འདའ་བ་ཕངས། །ཆོས་མེད་ལག་སྟོང་ཕྱི་མར་འགྲོ་བ་ཕངས། །འཁོར་བའི་གནས་སུ་རང་སེམས་འཁྱམས་པ་ཕངས། །ལམ་སྣ་འདྲེན་པའི་བླ་མར་ g|



མགུར་འབུམ་སྨད་ཆོ་
འབྲལ་བ་ཕངས། །ཉོན་མོངས་རྐྱེན་གྱིས་སྡོམ་པ་འཆོར་བ་ཕངས། །རྣམ་གཡེང་དབང་གིས་ཉམས་རྟོགས་འགྲིབ་པ་ཕངས། །མན་ངག་ཟབ་མོ་ཟོང་དུ་བཙོངས་པ་ཕངས། །
མ་གྱུར་འགྲོ་ཀུན་ཡལ་བར་འདོར་བ་ཕངས། །སྒོ་གསུམ་ཐ་མལ་བཏང་སྙོམས་སྡོད་པ་ཕངས། །ཕངས་པའི་ཆོས་བཅུ་ཡིན་པས་སེམས་ལ་ཟུངས། །ཡོན་ཏན་ཀུན་གྱི་གཞི་
མ་དད་པ་དགོས། །བླ་མ་དམ་པའི་བཀའ་བཞིན་བསྒྲུབ་པ་དགོས། །ཤེས་རབ་སྟོབས་ཀྱིས་ཐུགས་དགོངས་ལོན་པ་དགོས། །མི་ལྡོག་བརྟན་པའི་བརྩོན་འགྲུས་བཟང་པོ་
དགོས༑ །སྒོ་གསུམ་སྡིག་པའི་སྐྱོན་གྱིས་མ་གོས་དགོས། །ཡིད་ཀྱི་དམ་བཅའ་མཐའ་རུ་ཐོན་པ་དགོས། །གང་ལ་ཆགས་མེད་ཞེན་མེད་སྤྱོད་པ་དགོས། །བྱམས་དང་སྙིང་
རྗེ་བྱང་ཆུབ་སེམས་མཆོག་དགོས། །ཆོས་ཀུན་སྒྱུ་མར་རྟོགས་པའི་ལྟ་བ་དགོས། །རྟག་ཏུ་ཚོགས་གཉིས་ལས་ལ་བརྩོན་པ་དགོས། །དགོས་པའི་ཆོས་བཅུ་ཡིན་པས་སེམས་
ལ་ཟུངས། །ཆོས་སྒོར་ཞུགས་ནས་ཆོས་བཞིན་ཉམས་སུ་ལོངས། །ཕ་ཡུལ་སྤངས་ནས་ཆགས་མེད་ཉམས་སུ་ལོངས། །བླ་མ་བསྟེན་ནས་བཀའ་བཞིན་ཉམས་སུ་ལོངས། ཙྪ



།ཐོས་བསམ་བྱས་ནས་སྒོམ་པ་ཉམས་སུ་ལོངས། །རྟོགས་པ་ཤར་ནས་ཡེངས་མེད་ཉམས་སུ་ལོངས། །ཉམས་མྱོང་སྐྱེས་ནས་དབེན་པར་
ཉམས་སུ་ལོངས། །གཞོན་ནུའི་དུས་སུ་དཀའ་ཐུབ་ཉམས་སུ་ལོངས། །ཁས་བླངས་བྱས་ནས་སྡོམ་པ་ཉམས་སུ་ལོངས། །སེམས་བསྐྱེད་བྱས་ནས་གཞན་དོན་ཉམས་སུ་
# ལོངས༑ །གསང་སྔགས་ཐོབ་ནས་བསྐྱེད་རྫོགས་ཉམས་སུ་ལོངས། །བླང་བྱའི་ཆོས་བཅུ་ཡིན་པས་སེམས་ལ་ཟུངས། །འདིའི་མཚོན་དགེ་བས་སྐལ་ལྡན་སློབ་མ་ཡི། །ཅི་
བསམ་ཐམས་ཅད་ཆོས་བཞིན་འགྲུབ་པར་ཤོག །གང་དུ་ཕྱིན་པའི་ཡུལ་ལ་བཀྲ་ཤིས་ཤིང་
། །གང་བསམ་དོན་རྣམས་ཡིད་བཞིན་འགྲུབ་གྱུར་ཅིག །ཅེས་ཞལ་གདམས་སྙན་པའི་པི་ཝང་
འདི་ནི་སྐལ་ལྡན་སློབ་བུ་སྙན་གྲགས་རྒྱ་མཚོས་བསྐུལ་ངོར་རྣལ་འབྱོར་ཞབས་དཀར་བས་དབེན་གནས་བཀྲ་ཤིས་འཁྱིལ་བ་ནས་སྨྲས་པའོ། །རྗེ་བླ་མ་དཀོན་མཆོག་རིན་པོ་ཆེ པ་རྣམས་ལ་ཐུགས་རྗེས་
གཟིགས། །སྒོས་སློབ་བུའི་ལུས་ཀྱི་ན་ཚ་དང་། །སེམས་སྡུག་བསྔལ་ཞི་བར་བྱིན་གྱིས་རློབས། །སྤང་བྱ་བཏང་ཚོགས་དྲུག་རང་གྲོལ་ངས། །བུ་ཁྱོད་ལ་ཕན་པའི་ཁ་ཏ་ གླུ



བྱ༑ །སྤྱིར་སེམས་ཅན་ཐམས་ཅད་སྐྱེས་ནས་འཆི། །མིའི་འཆི་རྐྱེན་ནད་ལ་བཟང་པོ་དཀོན། །སྒོས་ནད་ཟུག་དྲག་པོས་གློ་བུར་དུ། །ཆོས་སྒྲུབ་ཁོམ་མེད་པར་འཆི་བ་ལས། །
ནད་འདི་འདྲས་བཟུང་ཡང་ལོ་མང་ལ། །ཆོས་གང་ནུས་བསྒྲུབསན་ཆོག་པས་བཟང་། །ཁྱོད་གཉེན་བཤེས་ནོར་རྫས་ཆགས་ཡོད་དུས། །ནད་འདི་ཡིས་ཆགས་སུ་མ་བཅུག་
བཟང་། །ཁྱོད་ཚེ་འདིའི་དོན་དུ་སྡིག་བྱེད་དུས། །ནད་འདི་ཡིས་བྱེད་དུ་མ་བཅུག་བཟང་། །ཁྱོད་ལྷ་ཆོས་མ་དྲན་གཡེངས་པའི་དུས། །ནད་འདི་ཡིས་དྲན་དུ་བཅུག་པས་
བཟང་། །བློ་ཆོས་ཀྱི་ཕྱོགས་སུ་དབང་མེད་བསྒྱུར། །ནད་ཆོས་ལ་བསྐུལ་བའི་སློབ་དཔོན་ཡིན། །སྔར་ལས་ངན་གང་བསགས་ནད་འདིས་འདག །ནད་སྡིག་སྒྲིབ་འདག་
པའི་གཉེན་པོ་ཡིན། །སྔོན་མི་ལའི་བུ་ཆེན་རས་ཆུང་དང་། །མཚན་སྙན་པ་དགེ་སློང་དཔལ་མོ་ལ། །ནད་འདི་འདྲའི་རྐྱེན་བྱས་ཆོས་བསྒྲུབས་པས། །འཕྲལ་ནད་སོས་གྲུབ་
ཐོབ་ཆེན་པོར་གྱུར། །སྔོན་ཇོ་བོས་འབྲོམ་ལ་ཁྱོད་གཤེགས་དུས། །ནད་འདི་འདྲས་བཟུང་ནས་གཤེགས་གྱུར་ན། །ཞིང་དགའ་ལྡན་གནས་སུ་སྐྱེའོ་གསུངས། །ཕྱིས་ནད་
དཆུ



ལ
༄༅། །དེས་བཟུང་བའི་ཚུལ་བསྟན་དུས། །ངའི་བསམ་དོན་འགྲུབ་གསུང་ཐུགས་དགྱེས་སྐད། །ནད་འདི་འདྲ་མཆོག་དམན་གཉིས་ཀར་ཡང་། །ཁྱོད་
གཅིག་པུར་ནད་འདི་བྱུང་བ་མིན། །ནད་འཕྲལ་དུ་གནོད་ཀྱང་ཕུགས་སུ་ཕན། །ཁྱོད་ནད་འདིས་བཟུང་ལ་སེམས་མ་སྡུག །ཆོས་སྒྲུབས་དང་ཚེ་མཇུག་ནད་ཀྱང་སོས། །ནད་
མ་དྲག་གལ་ཏེ་ཤི་སོང་ཡང་། །ཚེ་ཕྱི་མར་དག་པའི་ཞིང་དུ་སྐྱེས། །ནད་འདི་འདྲའི་མིང་ཡང་ཐོས་མི་འགྱུར། །གླུ་འདི་ཉིད་ཐོས་ཚད་ནད་པ་ཡིས། །ལུས་སེམས་ལ་ཕན་
@ཐོགས་འབྱུང་བར་ཤོག །ཅེས་པ་འདི་ནི་ཡ་རབས་དད་ཅན་སློབ་བུ་ཚེ་འབྲུག་ས་གྲིབ་ཀྱིས་ན་བ་ལ་སེམས་གསོའི་ཚུལ་དུ་བྱ་བཏང་ཚོགས་དྲུག་རང་གྲོལ་གྱིས་སྨྲས་པའོ། །འདི་ཕྱིའི་གཏན་གྱི་སྐྱབས་མགོན་བླ་མ་རྗེ། །
སྤྱི་བོར་སྒོམ་བཞིན་སྙན་པའི་གླུ་དབྱངས་ལེན། །མི་རྟག་འཆི་བ་དྲན་པའི་དད་ཅན་རྣམས། །སེམས་ལ་སྐྱོ་བ་བསྐྱེད་ལ་གླུ་འདིར་ཉོན། །རྒན་གཞོན་གོ་རིམ་མེད་པར་འཆི་ལ་
ལྟོས༑ །ནམ་འཆི་ཆ་མེད་སོམས་ལ་ཆོས་ལ་འབོད། །དཀོན་མཆོག་ཐུགས་རྗེས་མཤི་ཚེ་རིངན། །ལོ་རེ་བཞིན་དུ་དགེ་བ་གོང་འཕེལ་ཐོངས། །ཁྱད་པར་ལྔ་མཆོད་སྡེ་བས་



མགུར་འབུམ་སྨད་ཆ
ལོ་རེ་བཞིན། །སྤྱིན་བདག་བྱས་ནས་འཛིན་པ་སྐལ་བ་བཟང་། །འཛིན་དུས་ཡོད་པས་དྭ་དམར་དྭ་དཀར་སོགས། །གོས་ཐེབས་ཙམ་རེ་ཡིན་ཡང་གཏོང་ཐུབ་ལྟོས། །མེད་པོ་
རྣམས་ཀྱིས་ནམ་ཡང་མེད་མུག་འདི། །གཅིག་རེད་སོམས་ལ་གང་ཡོད་ཕངས་མེད་ཐོངས། །དེ་འདྲའི་དཔེ་སྲོལ་བཟང་པོ་འཛུགས་ནུས་ན། །འཁོར་བ་མ་སྟོངས་བར་དུ་
ཚུགས་པར་ངེས། །ཚུགས་ན་དགེ་རྒྱུན་དེ་ལས་ལྷག་པ་ཞིག །འཛུགས་རྒྱུ་མེད་པས་ཀུན་གྱི་སེམས་ལ་ཞོག །དེ་ལྟར་བྱས་ན་དགོན་པ་དར་ཞིང་རྒྱས། །སྡེ་བ་ལ་ཡང་བདེ་
སྐྱིད་ཚད་མེད་འབྱུང་། །ཡོན་མཆོད་ཐམས་ཅད་གནས་སྐབས་བདེ་ཞིང་སྐྱིད། །མཐར་ཐུག་སངས་རྒྱས་གོ་འཕང་འཐོབ་པར་ངེས། །དེ་ལྟར་ཡི་གེ་ཕུལ་བ་ལ་བརྟེན་ནས། །
ཡུལ་ལ་ཆོས་དང་བཀྲ་ཤིས་འཕེལ་གྱུར་ཅིག །ཅེས་པ་འདི་ཡང་ཞོ་འོང་གཤིས་ཀྱི་སྦྱིན་བདག་ཕོ་མོ་རྣམས་ལ་དགེ་བའི་བསྐུལ་མར་རྣལ་འབྱོར་ཞབས་དཀར་བས་དབེན་གནས་བཀྲ་ཤིས་འཁྱིལ་བ་ནས་སྨྲས་པའོ། །བླ་མ་ཚེ་
དཔག་མེད་ལ་གསོལ་བ་འདེབས། །འཆི་མེད་ཚེ་ཡི་དངོས་གྲུབ་བསྩལ་དུ་གསོལ། །བླ་མ་མ་གཤེགས་ཡུན་རིང་བཞུགསན་སྙམ། །བསམ་བཟང་སློབ་མ་ཡོན་བདག་གུས་



ཚ ༄༅། །པས་ཉོན། །བླ་མ་ན་སོ་རྒས་ནས་འཆི་ལ་ཉེ། །ནམ་གཤེགས་མི་ཤེས་སྙམ་པ་བདེན་ན་ཡང་། །བླ་མ་རྒས་ནས་གཤེགས་པ་ལུགས་སྲོལ་
ཡིན༑ །འཁྲུངས་ནས་བླ་མ་མ་གཤེགས་གཅིག་ཀྱང་མེད། །ཀྱེ་མ་སྟོན་པ་སངས་རྒྱས་འཁོར་བཅས་གཤེགས། །སྐྱབས་མགོན་རྒྱལ་བ་ཡབ་སྲས་རྣམས་ཀྱང་གཤེགས། །དེ་
(g འདྲའི་བླ་མ་རྣམས་ཀྱང་གཤེགས་སོང་ན། །བདག་འདྲའི་བླ་མ་གཤེགས་པ་སྨོས་ཅི་དགོས། །བླ་མ་གཤེགས་སྙམ་སེམས་སྡུག་མང་བྱས་ཀྱང་། །མི་གཤེགས་ཐབས་ལ་
@་ནམ་ཡང་ཕན་མི་འགྱུར། །དེ་བས་ནམ་གཤེགས་ཆ་མེད་ཚུལ་བསམས་ནས། །བླ་མའི་གསུང་བཞིན་ལྷ་ཆོས་བསྒྲུབས་ན་བཟང་། །བླ་མའི་གསུང་ལ་སློབ་མས་མ་ཉན་ན། །
མ་གཤེགས་ཡུན་རིང་བཞུགས་ཀྱང་དགོས་པ་མེད། །བླ་མ་གཤེགས་རུང་གསུང་བཞིན་བསྒྲུབས་གྱུར་ན། །བཞུགས་ཀྱང་ཁྱད་པར་མེད་དོ་སློབ་བུ་རྣམས། །དད་མེད་
རྣམས་ལ་བླ་མ་བཞུགས་པ་ལས། །ད་དུང་གཤེགས་པ་ཚོར་ན་དགའ་བ་མང་། །གཤེགས་ན་དགའ་བའི་བསམ་པ་རྫོགས་ཕྱིར་དུ། །དེང་སང་བླ་མ་ཕལ་ཆེར་གཤེགས་པར་ @



མགུར་འབུམ་སྨད་ཆ་
འགྱུར༑ །དད་ཅན་རྣམས་ལ་གཤེགས་ཀྱང་དངོས་ཉམས་ལ། །བླ་མར་ཡང་ཡང་མཇལ་བའི་ལོ་རྒྱུས་མང་། །ངས་ཀྱང་བླ་མ་གཤེགས་ནས་གསོལ་བཏབ་ནས། །ཉམས་
དང་རྨི་ལམ་སྐབས་སུ་མཇལ་བ་བྱུང་། །ཁྱེད་རང་རྣམས་ཀྱང་གསོལ་བ་སྙིང་ནས་ཐོབས། །ཚེ་རབས་ཀུན་ཏུ་བླ་མ་མཇལ་བར་འགྱུར། །བླ་མ་གཤེགས་སྙམ་སེམས་སྡུག་
བྱེད་མི་དགོས། །རང་ཉིད་འཆི་བ་སོམས་ལ་ལྷ་ཆོས་རེམ། །ངནི་སྐྱེ་འཆིར་རང་དབང་མ་ཐོབ་མོད། །འོན་ཀྱང་ཡུན་རིང་སྡོད་པའི་འདུན་པ་བྱེད། །གླུ་འདི་ཐོས་ཚད་རྣམས་
ཀྱིས་བླ་མ་ཡང་། །མི་རྟག་བསམས་ནས་ཆོས་ལ་སྤྱོད་པར་ཤོག །ཅེས་པ་འདི་ནི་ཉིན་ཞིག་ཕུང་ཁམས་ཅུང་ཟད་མ་བདེ་བ་ལ་འགའ་རེ་སེམས་སྡུག་བྱས་ཚེ་དེ་ཡིས་རྐྱེན་བྱས་སེམས་ལ་ཤར་བ་ལྟར་ཞབས་དཀར་བསརྨ་
འགྲམ་རི་ཁྲོད་དབེན་པ་ཞིག་ནས་སྨྲས་པའོ། ༈ སྤྲིངས་ཡིག་ཀ་ལ་པིངྐའི་སྒྲ་དབྱངས་ཞེས་བྱ་བ་བཞུགས་སོ། ན་མོ་གུ་རུ། ཐུགས་ཀྱི་དགོངས་པ་ནམ་མཁའི་ཁྱོན་ལྟར་ཡངས། །དུས་གསུམ་ས་
ལེར་གཟིགས་པའི་བླ་མ་མཁྱེན། །འཁོར་འདས་ཆོས་རྣམས་ལག་མཐིལ་སྐྱ་རུ་ར། །བཞག་ནས་བལྟས་ལྟར་གཟིགས་པ་རྣམས་ལ་འདུད། །འདི་ཕྱི་བར་དོའི་གནས་རྣམས་



།ཐམས་ཅད་དུ། །ཐུགས་རྗེ་གཟིགས་ལ་བྱིན་གྱིས་བརླབ་ཏུ་གསོལ། །འཁོར་འདས་ཡོངས་ལ་ལྟད་མོ་བལྟ་བཞིན་དུ། །མཐའ་ཡས་འགྲོ་དོན་
བྱེད་པར་བྱིན་གྱིས་རློབས། །བསྟན་དང་འགྲོ་བ་ཡོངས་ལ་ཕན་པའི་ཕྱིར། །ཕྱོགས་མེད་རྒྱལ་ཁམས་འགྲིམ་པའི་ཞབས་དཀར་བ། །ཐག་རིང་རྒྱང་ན་གནས་ཀྱང་དུང་སེམས་
ཀྱིས༑ །ཕན་པའི་སྙིང་གཏམ་རྒྱང་གླུའི་ཚུལ་དུ་ལེན། །བླ་མ་རྡོ་རྗེ་མཆེད་ལྕམ་སྙིང་ནས་དྲན། །སླར་ཡང་མྱུར་བ་མྱུར་དུ་མཇལ་ན་སྙམ། །སྐོམ་པ་ཆུ་འདོད་ལྟ་བུའི་སློབ་མ་
ལདང༌། །ཡོན་བདག་ཕོ་མོ་ཐམས་ཅད་མ་ཡེངས་ཉོན། །སེམས་ཀྱི་གནས་ལུགས་ནམ་མཁའ་ལྟ་བུར་རྟོགས། །རྟོགས་པའི་དབྱིངས་སུ་སྣང་བ་གུ་ཡངས་བྱས། །གློད་ནས་
བཞག་པས་རྟོག་ཚོགས་སྤྲིན་ལྟར་ཡལ། །སྡུག་བཙིར་འཆིང་བ་ཐམས་ཅད་ལྷོད་གྲོལ་ལ། །སོང་ནས་གསལ་སྟོང་མཐའ་དབུས་དང་བྲལ་བའི། །བརྗོད་མེད་ཉམས་ཤིག་
འབད་མེད་ལྷུན་འགྲུབ་ཤར། །ཤར་བའི་ངང་ལ་གསལ་འགྲིབ་མེད་པར་གནས། །བདེ་གསལ་མི་རྟོག་སྟོང་པའི་ངང་ཉིད་ལས། །དེ་ལྟར་མ་རྟོགས་འགྲོ་ལ་སྙིང་རྗེ་ཡང་། །



ཕྱོགས་རིས་མེད་པ་ཉི་མ་བཞིན་དུ་ཤར། །ཀུན་ཁྱབ་སྙིང་རྗེ་ཆེན་པོའི་ངང་ཉིད་ལས། །མཐའ་ཡས་འགྲོ་དོན་འབད་མེད་ལྷུན་གྲུབ་བྱུང་། །ད་ལྟ་ཤི་ཡང་འགྱོད་པ་སྤུ་ཙམ་
མེད༑ །རྣལ་འབྱོར་བདག་གི་བྱ་བ་ཚར་ནས་གདའ། །འོན་ཀྱང་དད་ཅན་བསྐྱར་བར་མ་ཕོད་པས། །བྱ་བཏང་བྱསནས་ཕྱོགས་གཅིག་སྡོད་མ་ཚུགས། །ལས་དང་སྐལ་བ་
པཤྩ ལྡན་པའི་གདུལ་བྱ་ལ། །ཕན་ཕྱིར་ཉི་ཟླ་བཞིན་དུ་འཁོར་དགོས་བྱུང་། །སྔོན་གྱི་ལས་བཟང་སྨོན་ལམ་དག་པའི་མཐུས། །ཐུགས་ཡིད་གཅིག་ཏུ་འདྲེས་པའི་དཔོན་སློབ་
རྣམས༑ །དང་པོ་དངོས་སུ་མཇལ་དུས་ལོ་མང་ཡང་། །ད་ལྟ་བསམས་ན་སྐད་ཅིག་ཡུད་ཙམ་གདའ། །ངེད་རྣམས་སོ་སོར་བྲལ་ནས་ལོ་འགའ་ལས། །མ་སོང་ན་ཡང་ཡུན་
རིང་སྣང་བ་ཤར། །ཁྱེད་རྣམས་ཀུན་ལ་སྐྱིད་སྡུག་གང་བྱུང་ཡང་། །རྣ་བའི་ལམ་དུ་གོ་རྒྱུ་མ་བྱུང་ཚེ། །འདི་རུ་མི་མང་ཤི་བ་མཐོང་ཙན། །ཁྱེད་རྣམས་བདེ་མོ་བྱས་ནས་གང་
ན་ཡོད། །ཕལ་ཆེར་ཤི་ནས་འཇིག་རྟེན་ཕ་རོལ་ཏུ། །སོང་འདྲ་ལོས་ཡོད་སྙམ་ནས་སྐྱོ་སྣང་ཤར། །ཀྱེ་མ་ལོ་ཟླ་ཁ་ཤས་བར་འདི་ལ། །སློབ་མ་ཡོན་བདག་མང་པོ་འདས་པ་| སྒྱུ།



ལ
༄༅། །མཐོང་། །རང་ཡང་དེ་ལྟར་མྱུར་དུ་ལོས་འཆི་སྙམ། །ནམ་འཆི་ཆ་མེད་ཡང་ཡང་དྲན་པ་བྱུང་། །རྣལ་འབྱོར་ན་སོ་རྒས་ནས་འཆི་ལ་ཉེ། ཤི་
འདྲ་སོང་བ་ཚོར་ན་དད་ཅན་རྣམས། །མི་རྟག་འཆི་བ་སྟོན་པའི་སློབ་དཔོན་དུ། །གོ་ནས་རྣམ་དཀར་དགེ་ལ་འབད་པར་མཛོད། །ད་དུང་ཡིན་ཡང་མ་ཤི་ཚེ་རིངན། །ཇོ་ཤཱཀ་
# རྣམ་གཉིས་རྒྱལ་བ་ཡབ་སྲས་ཀྱི། །གསེར་ཞལ་མཇལ་ཞིང་སྟོད་སྨད་བར་གསུམ་གྱི། །སློབ་མ་སྦྱིན་བདག་ཡོངས་ལ་འཕྲད་པའི་ཕྱིར། །དབུས་གཙང་དག་པའི་ཞིང་དུ་
# སླེབ་པར་སྨོན། །གར་བཞུགས་ཆོས་ཀྱི་དབྱིངས་ཀྱི་ལྷ་ལམ་ནས། །བྱིན་རླབས་དངོས་གྲུབ་སྦྲང་ཆར་འབེབས་བཞིན་དུ། །གཏམ་སྙན་དབྱར་གྱི་རྔ་གསང་སྟོང་ལྡིར་བས། །
ཕྱོགས་ཀྱི་ཁོར་ཡུག་ཐམས་ཅད་གང་བའི་མོད། །དབུས་གཙང་མངའ་རིས་ཕྱོགས་ཕྱོགས་སྐྱེད་ཚལ་ན། །གནས་པའི་གདུལ་བྱ་གར་མཁན་གཞོན་ནུ་ཀུན། །རབ་ཏུ་དགའ་
བའི་ཟློས་གར་སྒྱུར་བཞིན་དུ། །དད་གུས་སྒྲོ་མདོངས་གདུགས་མཛེས་འབུབ་པར་རིགས། །འཇིག་རྟེན་ཁམས་ན་སྙན་པའི་སྒྲ་ཞིག་ལ། །ཀ་ལ་པིངྐའི་སྒྲ་ལས་སྙན་པ་མེད། །



མགུར་འབུམ་སྨད་ཆ་
དེ་བཞིན་གཏམ་སྙན་འདི་ཉིད་ཐོས་ཚད་ཀྱི། །རྒྱུད་ལ་དགའ་སྤྲོ་དཔག་མེད་འཆར་བར་ཤོག །འཇིག་རྟེན་ཁམས་ན་ཕན་པའི་ཆོས་གཅིག་ལ། །བྱམས་དང་སྙིང་རྗེའི་ཆོས་
ལས་ཟབ་པ་མེད། །ཆོས་གཏམ་བཟང་པོ་ཕྱོགས་བཅུར་སྒྲོག་མཁན་གྱི། །ཆོས་པ་མང་བོས་ས་སྟེང་ཁྱབ་གྱུར་ཅིག །ཅེས་སྤྲིངས་ཡིག་ཀ་ལ་པིངྐའི་སྒྲ་དབྱངས་ཞེས་བྱ་བ་འདི་ནི་དབུས་གཙང་ཕྱོགས་
ཕྱོགས་ཀྱི་སློབ་མ་ཡོན་བདག་ཕོ་མོ་ཡོངས་ལ་ཕན་ཕྱིར། ཞབས་དཀར་བས་དབེན་གནས་ཉམས་དགའ་བཀྲ་ཤིས་འཁྱིལ་བ་ནས་སྤྲིངས་པའོ། ༈ ཉམས་མགུར་ཁུ་བྱུག་སྔོན་མོའི་སྐད་སྙན་བཞུགས་སོ། ན་མོ་གུ་རུ། ་ །འདི་ཕྱི་ཡི་
སྐྱབས་མགོན་ཡིད་བཞིན་གྱི་ནོར་བུས། །བྱིན་རླབས་དང་དངོས་གྲུབ་ཆར་བཞིན་དུ་ཕོབ་ཅིག །སྟོང་ཉིད་དང་སྙིང་རྗེ་རང་ཤུགས་ཀྱིས་འབྱོངས་པའི། །རྣལ་འབྱོར་ངའི་སྐྱིད་
པ་སྐྱིད་ཉམས་ཀྱི་ངང་ནས། །རང་ཉམས་ལ་ཤར་བའི་མགུར་དབྱངས་རང་ལེནནོ། །ཉམས་མགུར་ལ་དགའ་བས་མ་ཡེངས་པར་ཉོན་དང་། །སྣང་བ་ནི་གུ་ཡངས་རིག་པནི་
ཟང་ཐལ། །ཁྱབ་གདལ་གྱི་ལྟ་བ་ཕྱོགས་མེད་དུ་ཕྱམ་ཕྱམ། །སྒྲིབ་གཡོག་དང་བྲལ་བའི་ཆོས་སྐུ་དང་མཇལ་བྱུང་། །འཇམ་དབྱངས་ལ་དྲིས་ཀྱང་འདི་འདྲཞིག་ལོས་ རྒྱུ



༄༅། །གསུང་། །དབྱངས་ཅན་མས་གོ་ཡང་འཛུམ་པ་ཞིག་འཆོར་སྙམ། །ཆོས་པ་དང་འཇིག་རྟེན་ཐམས་ཅད་ཀྱི་ཁ་ན། །འཆི་བ་ནི་ཆོས་སྐུ་ཡོང་རྒྱུ་
ཞིག་ཡོད་ཟེར། །ང་རང་ལ་གར་གནས་ཆོས་སྐུ་ཡི་ཕོ་བྲང་། །ཕྱིན་ཆད་ཚོཡོང་རྒྱུའི་རེ་བ་དང་བྲལ་སོང་། །ད་ལྟ་རང་ཤི་རུང་འགྱོད་པ་ཞིག་མི་སྣང་། །ཕྱོགས་མེད་ཀྱི་རྒྱལ་
ཁམས་གང་ལ་རང་སོང་ཀྱང་། །སྣང་སོནི་མདའ་ལས་བདེ་མོ་རང་བྱུང་སོང་། །གང་ལ་ཡང་ཆགས་ཞེན་སྤུ་ཙམ་ཞིག་མི་སྣང་། །གང་གིས་ཡང་སེམས་ཁུར་བྱེད་རྒྱུ་ཞིག་
མི་འདུག །གུ་ཡངས་ཀྱི་ཡན་པ་བློ་བདེ་ངའི་སྐྱིད་པ། །བདེ་སྟོང་གི་རོ་ཡིས་གཏིངནས་རང་མྱོས་ཚེ། །ཉམ་ཐག་གི་འགྲོ་ལ་སྙིང་རྗེ་ཞིག་སྐྱེས་སོང་། །ཐམས་ཅད་ལ་འདི་
འདྲའི་སྐྱིད་པོ་རང་ཤོག་ཅིག །རྣལ་འབྱོར་པའི་ཉམས་ལ་འགྲིབ་རྒྱུ་ཞིག་མི་འདུག །འདི་འདྲ་ཡི་མགུར་ལ་ཚར་རྒྱུ་ཡང་མི་སྣང་། །ད་དུང་ཡང་མ་ཤི་ཚེ་རིང་འདྲ་བྱུང་ན། །
འདི་འདྲ་ཡི་ཉམས་དབྱངས་སྣ་ཚོགས་པ་ལེན་བཞིན། །དབུས་གཙང་གི་ཕྱོགས་སུ་ཡར་ཡར་ལ་ཆས་ཡོང་། །ང་བཞིན་དུ་བྱེད་པའི་རྣལ་འབྱོར་འདྲ་ཡོད་ན། །བདེ་སྐྱིད་ཀྱི་ཉི་



མ་ནང་ནས་རང་འཆར་ངེས། །ཞེས་ཉམས་མགུར་ཁུ་བྱུག་སྔོན་མོའི་སྐད་སྙན་ཞེས་བྱ་བ་འདི་ཡང་སྣང་སོ་མདའ་ལས་བདེ་ཞིང་ཚེགས་མེད་རླུང་ལྟར་འཕྱོ་བའི་རྣལ་འབྱོར་ཞབས་དཀར་བས་ཉིན་ཞིག་ཉམས་ལ་ཤོར་བ་ལྟར་བྲིས་ནས་བཀྲ་
ཤིས་འཁྱིལ་ནས་ཕུལ་བའོ། ༈ འདུན་མ་ལེགས་པའི་མགུར་དབྱངས་གདངས་སྙན་པི་ཝང་གླིང་བུ་ཞེས་བྱ་བ་བཞུགས་སོ། །བྱིན་རླབས་དངོས་གྲུབ་ཆར་བཞིན་འབེབས་མཛད་པའི། །སྐབས་མགོན་ཡིད་
བཞིན་ནོར་བུར་གསོལ་བ་འདེབས། །བདག་དང་སློབ་མ་ཡོན་བདག་ཐམས་ཅད་ལ། །མཆོག་དང་ཐུན་མོང་དངོས་གྲུབ་བསྩལ་དུ་གསོལ། །དང་པོ་ཆུང་དུས་ཆོས་ལ་དད་པ་
སྐྱེས༑ །བར་དུ་གཞོན་དུས་ལྷ་ཆོས་བྱེད་འདོད་དྲན། །ཐ་མ་ཡུལ་སྤངས་བླ་མའི་ཞབས་དྲུང་བསྙེགས། །ཚུལ་འདི་བསམས་ན་འདུན་མ་ལེགས་ནས་གདའ། །དང་པོ་བླ་མ་
བསྟེན་ནས་ཐོས་བསམ་བྱས། །བར་དུ་རི་ཁྲོད་དབེན་པར་རྩེ་གཅིག་བསྒོམས། །ཐ་མ་ཉམས་རྟོགས་ཡོན་ཏན་གཏེར་ཁ་བརྡོལ། །ཚུལ་འདི་བསམས་ན་འདུན་མ་ལེགས་ནས་
གདའ། །དང་པོ་མངའ་རིས་སྐོར་གསུམ་འགྲོ་དོན་འགྲུབ། །བར་དུ་དབུས་གཙང་རུ་བཞིའི་འགྲོ་དོན་འགྲུབ། །ཐ་མ་མདོ་ཁམས་སྒང་གསུམ་འགྲོ་དོན་འགྲུབ། །ཚུལ་འདི་
སྨད་ཆོ



།བསམས་ན་འདུན་མ་ལེགས་ནས་གདའ། །དང་པོ་ཐོས་བསམ་བྱེད་པའི་སློབ་མ་མང་། །བར་དུ་ཉམས་ལེན་བྱེད་མཁན་སློབ་མ་མང་། །ཐ་མ་
འགྲོ་དོན་བྱེད་མཁན་སློབ་མ་མང་། །ཚུལ་འདི་བསམས་ན་འདུན་མ་ལེགས་ནས་གདའ། །དང་པོ་མཐུན་རྐྱེན་སྦྱོར་བའི་ཡོན་བདག་མང་། །བར་དུ་ཅི་གསུང་སྒྲུབ་པའི་ཡོན་
ཚབདག་མང་། །ཐ་མ་བསྟན་འགྲོར་ཕན་པའི་ཡོན་བདག་མང་། །ཚུལ་འདི་བསམས་ན་འདུན་མ་ལེགས་ནས་གདའ། །བླ་མ་སློབ་མ་ཡོན་བདག་ཐམས་ཅད་ཀྱིས། །ཚེ་
འདིར་ཐོག་མཐའ་བར་གསུམ་གང་ལ་ཡང་། །ཆོས་ལྡན་བྱ་བ་རླབས་ཆེན་མང་བོ་བྱས། །ཚུལ་འདི་བསམས་ན་འདུན་མ་ལེགས་ནས་གདའ། །ཕ་རྒན་འདུན་མ་ལེགས་སྙམ་
ཤིན་ཏུ་དགའ། །བུ་སློབ་རྣམས་ཀྱང་བླ་མའི་རྣམ་ཐར་སྐྱོངས། །ཡོན་བདག་རྣམས་ཀྱིས་སྡིག་སྤོང་དགེ་སྒྲུབ་གྱིས། །ཀུན་གྱིས་ཐུན་མོང་བསྟན་འགྲོའི་དོན་ཆེན་སྒྲུབས། །ཕྱི་
མར་དག་པའི་ཞིང་ནས་མཇལ་བར་ངེས། །རྣལ་འབྱོར་བདག་གི་བྱ་བ་ཚར་ནས་གདའ། །ཤི་ཡང་ཁ་ཆེམས་འཇོག་རྒྱུ་འདིའི་ལྷག་མེད། །ཐོས་ཚད་ཐམས་ཅད་བདེ་ཞིང་སྐྱིད་



མགུར་འབུམ་སྨད་ཆ་
པར་ཤོག །ཅེས་འདུན་མ་ལེགས་པའི་མགུར་དབྱངས་གདངས་སྙན་པི་ཝང་གླིང་བུ་ཞེས་བྱ་བ་འདི་ནི་སྔར་གྱི་བྱ་བ་བྱས་ཚུལ་རྣམས་ལ་བསམས་ནས། ཉིན་ཞིག་སེམས་ལ་ཤར་བ་ལྟར་བྲིས་ནས་དབེན་གནས་ཉམས་དགའ་རིག་པ་དྭངས་པའི་བཀྲ་
ཤིས་འཁྱིལ་བ་ནས་ཕུལ་བའོ། ༈ དམ་ཆོས་གསེརའོད་དམ་པའི་རྔ་སྒྲ་ཞེས་བྱ་བ་བཞུགས་སོ། །སངས་རྒྱས་༼འབྲོམ་རིན་པོ་ཆེའི་གསུང་།༽འདྲ་བའི་སྟོན་པ་མེད། །ཆོས་དང་འདྲ་བའི་སྐྱོབ་པ་མེད། །
དགེ་འདུན་འདྲ་བའི་ཞིང་ས་མེད། །དེ་ཕྱིར་བདག་གིས་སྐྱབས་སུ་མཆིས། །སྐྱབས་གནས་༼རྗེ་བཙུན་སྒྲོལ་མའི་གསུང་། །བླ་མ་དྲན་པར་མཛོད། །ལུས་ནི་ལྷ་ཡི་རང་བཞིན་ལ། །
ངག་ནི་བཟླས་བརྗོད་བརྩོན་པར་མཛོད། །འགྲོ་བ་མ་ལུས་ཕ་མར་སྒོམས། །སེམས་ཀྱི་གནས་ལུགས་སྟོང་བར་སྦྱོངས། །སྡིག་པ་༼སངས་རྒྱས་ཀྱི་གསུང༌།༽ཅི་ཡང་མི་བྱ་ཞིང་། །
དགེ་བ་ཕུན་སུམ་ཚོགས་པར་སྤྱད། །རང་གི་སེམས་ནི་ཡོངས་སུ་འདུལ། །འདིནི་སངས་རྒྱས་བསྟན་པ་ཡིན། །སྲིད་པའི་༼རྗེ་རིན་པོ་ཆེའི་གསུང་།༽སྦྱོར་བས་མི་བསླུ་མེད། །
གཅིག་ཏུ་ཕན་པ་དམ་པའི་ཆོས། །བསྟན་དང་མཇལ་བ་ལན་རེ་ཙམ། །དེ་ཕྱིར་དེ་ཡི་དོན་ལ་དགོངས། །ནད་༼ཇོ་བོ་རྗེའི་གསུང་།༽མེད་པ་ནི་བདེ་བའི་མཆོག །དགའ་བ་སྦྱིན་པ་



བརྒྱ་ ལྔ་བཅུ་ཐམ་པ་
།སྦྱིན་པའི་མཆོག །མྱ་ངན་འདས་པ་བདེ་བའི་མཆོག །བློ་གཏད་ཐུབ་པ་གྲོགས་ཀྱི་མཆོག །སེར་སྣས་༼རྗེ་མི་ལའི་གསུང་།༽བསགསན་མི་འཕེལ་
བ༑ །མཁའ་འགྲོ་སྤྱི་ཡི་དམ་ཚིག་ཡིན། །བཏང་ན་ཉུང་དུ་མི་འགྲོ་བ། །ནོར་ལྷ་སྤྱི་ཡི་དམ་ཚིག་ཡིན། །ཕྱུག་པོ་༼ས་སྐྱ་པཎ་ཆེན་གྱི་གསུང་།༽ལོངས་སྤྱོད་འཕེལ་འདོད་ན། །སྦྱིན་
པ་གཏོང་བ་མན་ངག་ཡིན། །ཕོངས་པ་སློང་བ་འདུ་བ་བཞིན། །འབུལ་བར་འདོད་པ་དེ་བས་མང་། །གང་ལ་༼ནོར་བུའི་ཕྲེང་བ་ལས།༽ཆགས་པ་སྤང་བྱ་ཞིང་། །ཆགས་པ་མེད་
% པར་གནས་པར་བྱ། །ཆགས་པས་བདེ་འགྲོའང་མི་ཐོབ་ཅིང་། །ཐར་བའི་སྲོག་ཀྱང་གཅོད་པར་བྱེད། །ཁེ་༼གླང་རི་ཐང་བའི་གསུང་།༽དང་རྒྱལ་ཁ་གཞན་ལ་བྱིན། །གྱོང་དང་ཕམ་
ཁ་རང་གིས་ལོངས། །དམ་ཆོས་ཅི་འདྲའི་ཞལ་ཕྱེ་ནས། །བལྟས་རུང་འདི་མིན་གོ་རྒྱུ་མེད། །སེམས་༼ཞབས་དཀར་བས།༽ལ་ཕན་པའི་ཆོས་ཤིག་ལ། །བློ་སྦྱོང་རྣམས་ལས་
ཟབ་པ་མེད། །བྱམས་དང་སྙིང་རྗེ་བྱང་ཆུབ་སེམས། །ཀུན་གྱིས་ཡི་དམ་ལྷ་བཞིན་སྒོམས། །རྣ་བར་སྙན་པའི་གཏམ་ཞིག་ལ། །བྱམས་དང་སྙིང་རྗེའི་སྒྲ་དབྱངས་ལས། ། ལྕེ



ལྷག་པའི་གཏམ་སྙན་གཞན་ན་མེད། །གཏམ་འདི་མ་ཎི་བཞིན་དུ་བགྲོངས། །བྱང་ཆུབ་༼ཡོངས་གྲགས་སྨོན་ལམ་ལགས།༽སེམས་མཆོག་རིན་པོ་ཆེ། །མ་སྐྱེས་པ་རྣམས་སྐྱེ་གྱུར་
ཅིག །སྐྱེས་པ་ཉམས་པ་མེད་པ་དང་། །གོང་ནས་གོང་དུ་འཕེལ་བར་ཤོག །ཅེས་དམ་ཆོས་གསེར་འོད་དམ་པའི་རྔ་སྒྲ་ཞེས་བྱ་བ་འདི་ནི་བྱིན་རླབས་ཆེ་བའི་ཁྱད་བྱས་རང་བཟོ་མ་ཡིན་པར་དམ་པ་གོང་མའི་གསུང་ཁ་
པ# ཤས་ཕྱོགས་གཅིག་ཏུ་བསྡུས་ནས། ཞབས་དཀར་བས་དབེན་གནས་ཉམས་དགའ་བཀྲ་ཤིས་འཁྱིལ་བ་ནས་ཕུལ་བའོ། ༈ རྒྱལ་བ་ཡབ་སྲས་ལ་ཕུལ་བའི་ཞུཤོག་རབ་དཀར་གོས་བཟང་ཞེས་བྱ་བ་བཞུགས་སོ། །སྐྱེ་མེད་ཆོས་སྐུའི་
ལྷ་ལམ་ཡངས་པ་ནས། །འགག་མེད་གཟུགས་སྐུའི་རྟ་བདུན་དབང་པོ་ཤར། །གདུལ་བྱ་གླིང་བཞི་ཡོངས་ལ་དབང་སྒྱུར་བའི། །སྐྱབས་མགོན་ཉི་མ་གཞོན་ནུའི་ཞབས་དྲུང་
དུ༔ །ཚུལ་ཁྲིམས་རྩ་བ་བརྟན་ཅིང་ཕན་སེམས་ཀྱི། །འདབ་རྒྱས་རྣལ་འབྱོར་པདྨ་དཀར་བོ་ཡིས། །སོར་བཅུའི་འདབོ་མ་སྤྱི་བོའི་ཟེའུ་འབྲུར་ཕྱོགས། །ཞུ་ཚིག་དྲི་ཞིམ་ཅུང་
ཟད་ཙམ་ཞིག་སྤྲོ། །མགོན་ཁྱོད་གཟུགས་སྐུ་ཉི་མ་གཞོན་ནུ་ལ། །མི་མཐུན་སྒྲ་གཅན་འཚེ་བ་རིང་ནས་དབེན། །ཐུགས་རྗེའི་འོད་ཟེར་ཕྱོགས་རིས་མེད་པར་སྤྲོས། །ཐུབ་



༄༅། །བསྟན་པདྨའི་ཚལ་རྣམས་བཞད་པ་མཚར། །དེ་ཚེ་གཏམ་སྙན་དབྱར་གྱི་རྔ་བོ་ཆེ། །ཕྱོགས་ཀུན་ལྡིར་བ་ལན་མང་ཐོས་པའི་མོད། །བདག་བློའི་
གར་མཁན་གཞོན་ནུ་དབང་མེད་དུ། །དད་གུས་དགའ་སྤྲོའི་གར་གྱིས་བྲེལ་བ་བྱུང་། །བདག་ལུས་ཉམ་ཆུང་མགྲོན་ཁང་ཧྲུལ་བོ་ལ། །ལོ་ཟླ་ཉིན་ཞག་ཐིགས་པས་བརྡུངསན་
# ཡང་། །ན་འཆིའི་ཆར་རླུང་དྲག་པོས་མ་བསྐྱེལ་བར། །རྣམ་ཤེས་མགྲོན་པོ་སྐབས་རེ་འཁོར་བཞིན་མཆིས། །སྐྱབས་མགོན་ཁྱེདནི་ཚེ་དཔག་མེད་པ་ལྟར། །མྱ་ངན་འདའ་
ཚུལ་ཙམ་ཡང་མི་སྟོན་པར། །བསྐལ་བ་ཁྲི་ཕྲག་འབུམ་ཕྲག་མང་པོའི་བར། །བཞུགས་ནས་ཆོས་ཀྱི་འཁོར་ལོ་བསྐོར་བར་བསྐུལ། །བདག་ཅག་གདུལ་བྱ་བྱང་ཆུབ་མ་ཐོབ་
བར༑ །ཚེ་རབས་ཀུན་ཏུ་འབྲལ་མེད་རྗེས་འཛིན་ཅིང་། །བྱང་ཆུབ་ཐོབ་ཀྱང་རིགས་ཀྱི་བདག་པོ་རུ། །བཞུགས་ནས་འབྲལ་བ་མེད་པར་བྱིན་གྱིས་རློབས། །ད་དུང་མ་ཤི་ཚེ་
རིང་བྱུང་གྱུར་ན། །གསེར་ཞལ་མཇལ་ཕྱིར་དབུས་སུ་ཡོང་དགོས་སྙམ། །གཞི་དང་ལམ་བར་གང་དུའང་གེགས་མེད་པར། །བདེ་བར་མྱུར་དུ་སླེབ་པའི་སྐྱབས་འཇུག་ཞུ། །



མགུར་འབུམ་སྨད་ཆ་
དེ་ལྟར་སྐྱབས་འཇུག་ཞུས་པའི་དགེ་བའི་མཐུས། །ཚེ་འདིར་ཅི་བསམ་ཆོས་བཞིན་འགྲུབ་པ་དང་། །ཕྱི་མར་བདེ་བ་ཅན་གྱི་ཞིང་སྐྱེས་ནས། །འོད་དཔག་མེད་མགོན་འཁོར་
བཅས་མཇལ་བར་ཤོག །ཅེས་དངུལ་རྡོ་ཚད་ལྷ་རྫས་བཅས་རྒྱལ་བ་རིན་པོ་ཆེ་ལ་ཕུལ་བའོ། །ངེས་འབྱུང་བྱང་སེམས་ཡང་དག་ལྟ་བ་ཡི། །རྩ་བ་བརྟན་ཅིང་རིམ་གཉིས་ཡལ་འདབ་རྒྱས། །
ཉམས་རྟོགས་མེ་ཏོག་འབྲས་བུ་བརྗིད་ཆགས་པའི། །སྐྱབས་མགོན་དཔག་བསམ་ལྗོན་པའི་ཞབས་དྲུང་དུ། །མགོན་ཁྱོད་ཐུགས་རྗེའི་ཡལ་འདབ་གྲིབ་བསིལ་དུ། །ཆུད་པའི་
རྣལ་འབྱོར་ལྷ་བུ་རྒན་པ་ཡིས། །ལག་གཉིས་ཐལ་མོ་སྤྱི་བོའི་གཙུག་ཏུ་སྦྱར། །ལྷ་ཕྱག་དང་བཅས་གསོལ་བ་འདེབས་འབྲསནི། །མགོན་ཁྱོད་གཟུགས་སྐུ་དཔག་བསམ་
ལྗོན་ཤིང་ལ། །མི་མཐུན་ལྷ་མིན་ཉེར་འཚེ་རིང་ནས་དབེན། །བྱམས་བརྩེ་བྱང་ཆུབ་སེམས་ཀྱི་གྲིབ་བསིལ་ལ། །གདུལ་བྱ་ལྷ་ཕྲུག་སྟོང་ཕྲག་མང་བོ་འཁོད། །བསྟོད་
སྔགས་སྙན་པའི་བ་དན་ཕྱོགས་ཀུན་གཡོ། །དེ་ཉིད་སྒྲ་འཛིན་དབང་པོར་སོན་མ་ཐག །རབ་དགའི་ས་ཐོབ་ལྟ་བུའི་དགའ་སྤྲོ་གཉིས། །སེམས་ཁོང་དོག་པོར་མི་ཤོང་ཙམ་ཞིག་ལྕ



༄༅། །བྱུང་། །ཕྲན་ཆུང་སྒྲ་ལུས་མེ་ཏོག་རྙིངས་ན་ཡང་། །ན་འཆི་གྲང་རེག་བ་མོས་མ་མནར་བར། །ཕན་སེམས་དྲི་ངད་ཕྱོགས་ཀུན་འཐུལ་བཞིན་
དུ༑ །རྣམ་ཤེས་སྦྲང་མས་མ་བཏང་ཙམ་དུ་མཆིས། །མགོན་ཁྱོད་ཚེ་མཐའ་ཡས་པ་ཇི་བཞིན་དུ། །བསྐལ་བ་བྱེ་བ་བརྒྱ་སྟོང་མང་བོའི་བར། །གདུལ་བྱའི་དོན་དུ་ཞབས་པད་
# བརྟན་དགོས་ཞེས། །མྱ་ངན་མི་འདའ་བཞུགས་པར་གསོལ་བ་འདེབས། །ཕན་བདེའི་འབྱུང་གནས་རྒྱལ་བསྟན་རིན་པོ་ཆེ། །ཕྱོགས་དུས་ཀུན་ཏུ་དར་ཞིང་རྒྱས་པའི་ཕྱིར། །
རིས་མེད་འགྲོ་ལ་མདོ་སྔགས་ཟུང་འབྲེལ་གྱིས། །ཟབ་རྒྱས་ཆོས་ཀྱི་འཁོར་ལོ་བསྐོར་བར་བསྐུལ། །བདག་ཅག་རྣམས་ཀྱང་བྱང་ཆུབ་མ་ཐོབ་བར། །ཚེ་རབས་ཀུན་ཏུ་
འབྲལ་མེད་རྗེས་སུ་ཟུངས། །བྱང་ཆུབ་ཐོབ་ཀྱང་སྤྱི་བོའི་གཙུག་རྒྱན་དུ། །ནམ་ཡང་འབྲལ་བ་མེད་པར་བཞུགས་སུ་གསོལ། །དེ་ལྟར་སྐྱབས་འཇུག་ཞུས་པའི་ཡིག་ཆུང་
ལ༑ །ཐུགས་རྗེའི་སྤྱན་གྱིས་ཡུད་ཙམ་གཟིགས་པའི་རྟེན། །རིན་ཆེན་ལྷ་རྫས་དང་བཅས་ཕུལ་བའི་མཐུས། །ཚེ་རབས་ཀུན་ཏུ་རྗེས་སུ་འཛིན་གྱུར་ཅིག །ཅེས་དངུལ་རྡོ་ཚད་ལྷ་རྫས་



མགུར་འབུམ་སྨད་ཚ་
བཅས་པཎཆེན་རིན་པོ་ཆེ་ལ་ཕུལ་བའོ། ༈ སྐྱོ་མགུར་པི་ཝང་རྒྱུད་མང་བཞུགས་སོ། །ན་མོ་གུ་རུ། ཐུགས་དགོངས་ནམ་མཁའ་ལས་ཡངས་ཤིང་། །ཐུགས་རྗེ་ཉི་མ་ལས་ཆེ་བའི། །སྐྱབས་
གཅིག་དྲིན་ཅན་གྱི་བླ་མ། །འབྲལ་མེད་སྙིང་དབུས་སུ་བཞུགས་ཤིག །བླ་མ་བདེ་གཤེགས་དེ་དྲན་བཞིན། །འཁོར་བའི་ཆོས་ཉིད་ལ་བསམས་ཚེ། །སྐྱོ་བ་རང་ཤུགས་ཀྱིས་
སྐྱེས་ནས། །སྐྱོ་མགུར་འདི་འདྲ་ཞིག་ཐལ་སོང་། །སྐྱེས་པ་འཆི་བ་ཚོ་མཐོང་བས། །ལུས་ལ་གཅེས་འཛིན་འདྲ་བྱས་རུང་། །ཐ་མ་འདི་འདྲ་རང་ལོས་ཡིན། །བསམས་
པས་སྐྱོ་བ་རང་སྐྱེས་སོང་། །འདུས་པ་འབྲལ་བ་ཚོ་མཐོང་བས། །ཕ་མ་ཉེ་འབྲེལ་འདྲ་འཛོམས་རུང་། །ཐ་མ་འདི་འདྲ་རང་ལོས་ཡིན། །བསམས་པས་སྐྱོ་བ་རང་སྐྱེས་
སོང་། །བསགས་པ་འཛད་པ་ཚོ་མཐོང་བས། །ནོར་རྫས་མང་བོ་འདྲ་བསགས་རུང་། །ཐ་མ་འདི་འདྲ་རང་ལོས་ཡིན། །བསམས་པས་སྐྱོ་བ་རང་སྐྱེས་སོང་། །མཐོན་པོ་
ལྷུང་བ་ཚོ་མཐོང་བས། །གོ་ས་མཐོན་པོ་འདྲར་སླེབས་རུང་། །ཐ་མ་འདི་འདྲ་རང་ལོས་ཡིན། །བསམས་པས་སྐྱོ་བ་རང་སྐྱེས་སོང་། །བརྩིགས་པ་འཇིག་པ་ཚོ་མཐོང་ཙྪ



།བས། །ས་མཁར་མཐོན་པོ་འདྲ་བརྩིགས་རུང་། །ཐ་མ་འདི་འདྲ་རང་ལོས་ཡིན། །བསམས་པས་སྐྱོ་བ་རང་སྐྱེས་སོང་། །ཐམས་ཅད་མི་རྟག་
པ་མཐོང་བས། །མི་ནོར་ཟས་གསུམ་འདྲ་འཛོམས་རུང་། །ཐ་མ་འདི་འདྲ་རང་ལོས་ཡིན། །བསམ་པས་སྐྱོ་བ་རང་སྐྱེས་སོང་། །དབུས་གཙང་དག་ཞིང་དུ་ཆས་ཡོང་། །
# ཡོང་རྒྱུའི་སྐལ་བ་འདྲ་མེད་ན། །ཕྱི་མ་དག་ཞིང་ནས་མཇལ་བའི། །རྣམ་དག་སྨོན་ལམ་ཞིག་འདེབས་སོ། །གྲོང་བའི་སྡུག་བསྔལ་ཚོ་མཐོང་བས། །ཁྱིམ་བདག་བཟའ་
པ# དཔོན་འདྲ་བྱས་ཀྱང་། །ནམ་ཞིག་འདི་ལྟར་དུ་སྡུག་སྙམ། །ཁྱིམ་ཐབ་བྱེད་འདོད་ཅིག་མི་སྣང་། །བླ་མའི་དཀའ་ལས་ཚོ་མཐོང་བས། །དགོན་ངན་བླ་མ་འདྲ་བྱས་ཀྱང་། །
ནམ་ཞིག་འདི་ལྟར་དུ་དཀའ་སྙམ། །བླ་མ་བྱེད་འདོད་ཅིག་མི་སྣང་། །དཔོན་པོའི་འོ་རྒྱལ་ཚོ་མཐོང་བས། །སྡེ་ངན་དཔོན་པོ་འདྲ་བྱས་ཀྱང་། །ནམ་ཞིག་འདི་ལྟར་དུ་འགྲོ་
སྙམ༑ །དཔོན་པོ་བྱེད་འདོད་ཅིག་མི་སྣང་། །རྒན་མོ་ལོ་ལོན་ཚོ་མཐོང་བས། །ཆུང་མ་གཞོན་ནུ་འདྲ་བླངས་ཀྱང་། །ནམ་ཞིག་འདི་ལྟར་དུ་རྒས་སྙམ། །ཆུང་མ་ལེན་འདོད་
1



མགུར་འབུམ་སྨད་ཚེ་
ཅིག་མི་སྣང་། །གོན་པ་ཧྲལ་ཧྲུལ་ཚོ་མཐོང་བས། །གོས་ཆེན་ཡག་པོ་འདྲ་གྱོན་ཀྱང་། །ནམ་ཞིག་འདི་ལྟར་དུ་འཛད་སྙམ། །གོས་བཟང་གྱོན་འདོད་ཅིག་མི་སྣང་། །མི་
གཙང་དོར་བ་ཚོ་མཐོང་བས། །ཁ་ཟས་ཞིམ་པོ་འདྲ་ཟོས་ཀྱང་། །ནམ་ཞིག་འདི་ལྟར་དུ་འགྱུར་སྙམ། །ཞིམ་པོ་ཟ་འདོད་ཅིག་མི་སྣང་། །དབུས་གཙང་དག་ཞིང་དུ་ཆས་
ཡོང་། །ཡོང་རྒྱུའི་སྐལ་བ་འདྲ་མེད་ན། །ཕྱི་མར་དག་ཞིང་ནས་མཇལ་བའི། །རྣམ་དག་སྨོན་ལམ་ཞིག་འདེབས་སོ། །དགུང་སྔོན་མཐོན་པོ་ན་གནས་པའི། །འོད་གསལ་
ཉི་ཟླ་གཉིས་མཐོང་བས། །དབུས་གཙང་དག་ཞིང་ན་བཞུགས་པའི། །རྒྱལ་བ་ཡབ་སྲས་གཉིས་དྲན་བྱུང་། །ན་བུན་དངུལ་མདོག་གིས་བསྐོར་བའི། །སྤང་རི་མཐོན་པོ་ཚོ་
མཐོང་བས། །དད་ཅན་མང་བོ་ཡིས་བསྐོར་བའི། །ལྷ་ལྡན་བསམ་ཡས་ཚོ་དྲན་བྱུང༌། །འབྲོག་པའི་རི་ཀླུང་ན་གནས་པའི། །གཡང་ལུག་བརྒྱ་སྟོང་ཀུན་མཐོང་བས། །
དབུས་གཙང་ཡུལ་ཕྱོགས་ན་གནས་པའི། །དགོན་ཆེན་མང་པོ་ཚོ་དྲན་བྱུང་། །ཕྱོགས་འདིའི་ཡར་མར་ན་ཡོད་པའི། །སློབ་མ་ཡོན་བདག་ཚོ་མཐོང་བས། །དབུས་གཙང་



།མངའ་རིས་ན་གནས་པའི། །གྲྭ་སློབ་ཡོན་བདག་ཚོ་དྲན་བྱུང་། །ཚེ་འདས་དྲིན་ཅན་ཚོ་དྲན་པས། །སྐྱོ་ཤས་སྙིང་རླུང་འདྲ་ལངས་སོང་། །བླ་མ་
བདེ་གཤེགས་དེ་དྲན་པས། །མིག་ནས་མཆི་མ་ཞིག་ལྷུང་ཐལ། །འདི་དང་འདི་འདྲ་ཡི་ཚུལ་ལ། །བསམ་བློ་ཞིབ་ཏུ་རང་བཏང་ཚེ། །སྐྱོ་བ་རང་ཤུགས་ཀྱིས་སྐྱེས་ནས། །
(# གང་ལ་ཆགས་རྒྱུ་ཞིག་མི་སྣང་། །དབུས་གཙང་དག་ཞིང་དུ་ཆས་ཡོང་། །ཡོང་རྒྱུའི་སྐལ་བ་འདྲ་མེད་ན། །ཕྱི་མར་དག་ཞིང་ནས་མཇལ་བའི། །རྣམ་དག་སྨོན་ལམ་ཞིག་
ཀླུ འདེབས་སོ། །ཞེས་སྐྱོ་མགུར་པི་ཝང་རྒྱུད་མང་ཞེས་བྱ་བ་འདི་ཡང་ཉིན་ཞིག་སེམས་ལ་ཤར་བ་ལྟར་བྲིས་ནས། དབུས་གཙང་མངའ་རིས་ཕྱོགས་ཀྱི་སློབ་མ་ཡོན་བདག་རྣམས་ལ་ཕུལ་བའོ། ༈ མན་ངག་གསེར་གྱི་ཐུར་མ་ཞེས་བྱ་བ་
བཞུགས་སོ། །ན་མོ་གུ་རུ། རྣམ་པར་མི་རྟོག་པའི་ཡེ་ཤེས་ཆེན་པོ། །ཡིད་ལ་མི་བྱེད་པའི་ཕྱག་རྒྱ་ཆེན་པོ། །བདེ་གསལ་མི་རྟོག་པའི་ཏིང་འཛིན་ཆེན་པོའི་རོས་གཏིང་ནས་མྱོས་
ཤིང་འཁོར་འདས་ཟིལ་གྱིས་གནོན་པའི་ལྟ་སྟངས་ཅན། ཞབས་དཀར་མིག་པོ་ཆེས། ལོང་བ་མིག་ཕྱེ་བ་ལྟ་བུའི་མན་ངག་སྟོན་པས། བསྐལ་བརྒྱར་བསོད་ནམས་བསགས་ དྷ



པའི་འབྲས་བུ་ཅན་ལས་དང་སྐལ་བར་ལྡན་པའི་སློབ་མ་ཀུན་གྱིས་བྱིང་རྨུགས་གཉིད་གསུམ་རྣམ་རྟོག་འཕྲོ་རྒོད་ཐམས་ཅད་ཡུལ་ནས་བཏོན་ལ་མ་ཡེངས་པར་ས་ལེར་ཉོན་ཅིག །
དེ་ཡང་གནས་ལུགས་ཀྱི་དོན་ལ་མཉམ་པར་བཞག་ནས། ཚེ་འདིར་ཉོན་མོངས་པའི་དགྲ་ཐམས་ཅད་ཆམ་ལ་ཕབ་ནས། ཕྱག་རྒྱ་ཆེན་པོ་མཆོག་གི་དངོས་གྲུབ་ཐོབ་པར་འདོད་
པས༑ ཚེ་འདིའི་བྱ་བ་ཐམས་ཅད་བློས་བཏང་ནས་གང་ལ་ཡང་ཆགས་པ་དང་ཞེན་པ་མེད་པར། རི་ཁྲོད་དབེན་པར་དཀོར་གྲིབ་ལ་འཛེམས་ཤིང་། ཁྲུས་དང་གཙང་སྦྲ་བྱས།
བླ་མ་ལ་གསོལ་བ་བཏབ། ཐུགས་ཡིད་གཅིག་ཏུ་བསྲེས། རིག་པ་ཁ་ཡན་དུ་གློད། ལུས་དྲང་བོར་བསྲང་། མིག་གི་ལྟ་སྟངས་གཟེངས་བསྟོད། ཤེས་པ་ཧུར་ཕྱུང་།
དབང་པོ་ལ་མདངས་ཐོན། སང་ངེ་ཡེ་རེ་སྒོམ་དང་། ལྟ་བ་ལ་བོགས་ཐོན་ནས། རྟོགས་པ་ནམ་མཁའ་དང་མཉམ། མ་བསྒྲུབས་པའི་ལྷ་ཞལ་མཐོང་། མངོན་ཤེས་དང་རྫུ་
འཕྲུལ་ཡོང་། དགྲ་གཉེན་ལ་ཁྱད་པར་མེད། བྱམས་སྙིང་རྗེ་བྱང་ཆུབ་སེམས་ཀྱི་གཏེར་ཁ་བརྡོལ་ནས། རང་གཞན་གྱི་དོན་གཉིས་ལྷན་གྱིས་འགྲུབ་པར་འགྱུར་བས་ཀུན་



ལ
༄༅། །གྱིས་བསྒོམ་པ་ལ་བརྩོན་པར་མཛོད་ཅིག །སྨྲས་པ། ཐུགས་དགོངས་ཟབ་མོ་ནམ་མཁའི་མཐའ་དང་མཉམ། །ཅིར་ཡང་ས་ལེར་གཟིགས་པ་
ཐམས་ཅད་མཆོད། །ཡེ་ཤེས་སྤྱན་གྱིས་འཁོར་འདས་ཆོས་རྣམས་ཀུན། །མ་འདྲེས་ས་ལེར་གཟིགས་པར་བྱིན་གྱིས་རློབས། །རྟོགས་པ་ནམ་མཁའི་ཁྱོན་ལྟར་རབ་ཡངས་
པའི༑ །རྣལ་འབྱོར་ཉམས་ལ་ཤར་བའི་གླུ་དབྱངས་ལེན། །སེམས་ཉིད་མཁའ་ལྟར་ཡངས་ཤིང་ཉི་ལྟར་གསལ། །ཤེལ་ལྟར་དྭངས་འདོད་སྐལ་བཟང་རྣམས་ཀྱིས་ཉོན། །
ཆོས་ཀུན་རྩ་བ་དོན་དམ་བྱང་ཆུབ་སེམས། །སྟོང་གསལ་འཛིན་མེད་ཟང་ཐལ་ཁྱབ་གདལ་ལེ། །རི་རབ་རྩེ་ནས་མཁའ་ལ་བལྟས་པ་ལྟར། །མཐའ་དང་དབུས་མེད་གུ་ཡངས་
སང་ངེར་གནས། །ཕྱི་ཡི་རྒྱ་མཚོའི་མཐའ་ལ་བལྟས་པ་ལྟར། །ཤིན་ཏུ་གཏིང་ཟབ་ཕྱོགས་ཀུན་མེར་རེ་གནས། ཤེལ་གྱི་ཁང་པར་བཞུགས་ནས་བལྟས་པ་ལྟར། །ཕྱི་ནང་
མེད་པར་ཟང་ངེ་ཐལ་ལེར་གནས། །སྟོན་གནམ་གཡའ་དག་པ་ལ་བལྟས་པ་ལྟར། །ཤིན་ཏུ་གསལ་ཞིང་དྭངས་ལ་སྒྲིབ་མེད་གནས། །རླུང་མེད་བར་སྣང་ཁམས་ལ་བལྟས་



མགུར་འབུམ་སྨད་ཚོ་
པ་ལྟར། །བྱིང་རྨུགས་འཕྲོ་རྒོད་ཀུན་བྲལ་རྗེན་ནེ་གནས། །གསལ་ཞིང་དྭངས་ལ་རྣམ་པར་མི་རྟོག་པའི། །མཉམ་བཞག་ནམ་མཁའ་ལྟ་བུའི་ངང་ཉིད་ལས། །སྲིད་པའི་རྩེ་
ནས་དམྱལ་བ་ཡན་ཆད་ཀྱི། །སྣང་བའི་དངོས་པོ་སྤུ་ཡི་རྩེ་མོ་ཙམ། །ཡན་ཆད་ལག་པའི་མཐིལ་དུ་སྐྱ་རུ་ར། །རློན་པ་བཞག་ནས་མིག་གིས་བལྟས་པ་ལྟར། །ཅི་ཡང་ས་ལེ་
སང་ངེ་གཟིགས་རག་གི །བར་དུ་གནས་ལུགས་ངང་ལ་འཇོག་ནུས་ན། །རྣམ་པ་ཐམས་ཅད་མཁྱེན་པའི་གོ་འཕང་བརྙེས། །དེ་དུས་འཁོར་འདས་ལྟད་མོ་སྣ་ཚོགས་མཐོང་། །
མཐོང་ཚེ་མ་གྱུར་སེམས་ཅན་ཐམས་ཅད་དང་། །བཅོས་མ་མིན་པའི་སྙིང་རྗེ་ཆེན་པོ་སྐྱེ། །སྙིང་རྗེ་ཆེ་བས་ཉེ་རིང་ཆགས་སྡང་མེད། །ཆགས་སྡང་མེད་པའི་འགྲོ་དོན་འགྲུབ་
པར་འགྱུར། །གླུ་འདི་ཐོས་ཚད་དགའ་བཞིན་སྤྲོ་བཞིན་དུ། །གནས་ལུགས་ངང་ལ་མཉམ་པར་འཇོག་པར་སྨོན། །མཉམ་པར་བཞག་པས་སྒྲིབ་གཉིས་ཀུན་དག་ནས། །སྤྱན་
དང་མངོན་ཤེས་རྫུ་འཕྲུལ་འཆར་བར་ཤོག །བླ་མའི་རྒྱུད་ལ་ཤར་བའི་ཉམས་རྟོགས་ཀུན། །སློབ་མའི་སེམས་ལ་འཆར་བའི་བཀྲ་ཤིས་ཤོག །ཅེས་བླ་མའི་མན་ངག་གསེར་གྱི་ཐུར་མ་



།ཞེས་བྱ་བ་འདི་ཡང་ཉིན་ཞིག་ཉམས་ལ་ཤར་ཚེ་སློབ་མ་རྣམས་ལ་ཕན་ཕྱིར་ཞབས་དཀར་བས་ཡི་གེར་བྲིས་ནས་ཕུལ་བའོ། །འདིས་ཀྱང་ཀུན་ལ་ཕན་ཐོགས་པར་གྱུར་ཅིག ༈ ཕྱོགས་བཅུ་ཡི་
ཞིང་གི་སངས་རྒྱས་རྣམས། །ཕྱོགས་གང་དུ་འགྲོ་ཡང་ཐུགས་རྗེས་གཟིགས། །ཕྱོགས་ཕྱོགས་ན་གནས་པའི་དཔོན་སློབ་རྣམས། །ཕྱོགས་གཅིག་ཏུ་འཛོམ་པར་བྱིན་གྱིས་
# རློབས། །ཚེ་ལྷ་མཆོག་མགོན་པོ་ཚེ་དཔག་མེད། །ཚེ་བསོད་ནམས་རྒྱས་པའི་དངོས་གྲུབ་སྩོལ། །ཚེ་ཡུན་ཐུང་ནམ་འཆི་ཆ་མེད་རུང་། །ཚེ་རིང་བོ་ཡོང་བའི་སྨོན་ལམ་
པའདེབས། །དུས་གསུམ་དུ་བསགས་པའི་དགེ་བའི་མཐུས། །དུས་ད་ནས་སངས་རྒྱས་མ་ཐོབ་བར། །དུས་ཡང་ཡང་མཇལ་ཞིང་མཐར་ཐུག་ཏུ། །དུས་ནམ་ཡང་འབྲལ་བ་
མེད་པར་ཤོག །རང་ཉིད་མཐོང་ཐོས་དྲན་རེག་ཐམས་ཅད་ཀྱི། །ལུས་ནད་སེམས་ཀྱི་སྡུག་བསྔལ་ཀུན་ཞི་ནས། །ཚེ་འདིར་ལུས་སེམས་བདེ་ཞིང་སྐྱིད་པ་དང་། །ཕྱི་མར་
བདེ་བ་ཅན་དུ་སྐྱེ་བར་ཤོག །རང་ཉིད་གར་སོང་ཡུལ་ལ་བཀྲ་ཤིས་ཤིང་། །གང་བསམ་དོན་རྣམས་ཡིད་བཞིན་འགྲུབ་པ་དང་། །གང་དུ་བསྡད་པའི་ནང་ལ་བྱིན་ཆགས་



ཤིང་། །གང་ཡོད་ནོར་ལ་གཡང་ཀུན་འཁྱིལ་བར་ཤོག །ཅེས་གང་བསམ་འགྲུབ་པའི་སྨོན་ཚིག་འདི་རྣམས་ཀྱང་དབུས་གཙང་དུ་ཡི་གེ་བསྐུར་བ་ཕལ་ཆེར་གྱི་གཤམ་དུ་བྲིས་ནས་ཕུལ་བའོ། །ཞིང་ཕྱོགས་བཅུའི་
རྒྱལ་བ་རབ་འབྱམས་རྣམས། །ཐུགས་བརྩེ་བའི་སྤྱན་གྱིས་རྟག་ཏུ་གཟིགས། །སྟོད་དབུས་གཙང་སློབ་མ་སྦྱིན་བདག་ལ། །དུས་ཡང་ཡང་མཇལ་བར་བྱིན་གྱིས་རློབས། །ཚེ་
འདི་རུ་ད་དུང་མཇལ་བར་ཤོག །ཚེ་ཕྱི་མའི་ཡུལ་ལའང་མཇལ་བར་ཤོག །ཞལ་བར་དོའི་སྐབས་སུའང་མཇལ་བར་ཤོག །དུས་ཡང་ནས་ཡང་དུ་མཇལ་བར་ཤོག །ཀུན་
ཚེ་རིང་ནད་མེད་སྨོན་ལམ་འདེབས། །ཡིད་སྨོན་པ་བཞིན་དུ་འགྲུབ་གྱུར་ཅིག །ཞལ་མཇལ་དུས་དགེ་ལེགས་བཀྲ་ཤིས་ཤོག །བཀྲ་ཤིས་པས་ཕྱོགས་ཀུན་ཁྱབ་གྱུར་ཅིག །
ཅེས་དུས་ཡང་ཡང་མཇལ་བའི་སྨོན་ལམ་འདི་ཡང་བྲིས་ནས་ཕུལ་བའོ། །ཇོ་ཤཱཀ་རྣམ་གཉིས་དང་རྒྱལ་བ་ཡབ་སྲས་ཀྱིགསོལ་འདེབས་སྨོན་ལམ་གསེར་ཕྲེང་རྣམས་ཀྱང་ཕུལ་བ་ཆོས་སྤྱོད་ན་གསལ་ལོ། ༈ །ཡང་འབྲོང་ལུང་དབེན་པའི་དགའ་
ཚལན་གནས་དུས་ཉིན་གཅིག་ནམ་མཁའ་དག་པ་ལ་ཉི་མ་གསལ་བོ་ཤར། ཕྱོགས་ཕྱོགས་ན་སྤྲིན་དཀར་བོ་འོ་མའཕྱུར་བ་བཞིན་ཡར་ལངས་པ་མཐོང་བས་རྐྱེན་བྱས། ཆུ་འགོ་གངས་ལ་ཐུག་པ་ལྟ་བུའི་བསྟན་པའི་བདག་པོ་སྟོན་པ་སངས་རྒྱས། སྐྱབས་སྒྱུ
བ
ཆ



།མགོན་རྒྱལ་བ་ཡབ་སྲས་ཆོས་རྒྱལ་ངག་གི་དབང་བོ་ལ་སོགས་པའི་དངོས་བརྒྱུད་ཀྱི་བླ་མ་རྣམས་རིམ་བཞིན་དུ་དྲན་པའི་ཚེ་ཁྱེའུས་ཕ་མ་འབོད་འདྲའི་གླུ་དབྱངས་འདི་བླངས་སོ། །མགོན་ཐུབ་
དབང་རྒྱལ་བ་ཡབ་སྲས་དང་། །ཕ་ཆོས་རྒྱལ་ངག་གི་དབང་བོ་སོགས། །ཁོང་རྒྱ་བོད་མཁས་གྲུབ་ཐམས་ཅད་ཀྱི། །རང་གར་བཞུགས་ཞིང་ནས་བདག་ལ་དགོངས། །ཡུལ་
# རྒྱ་གར་རྡོ་རྗེ་གདན་དབུས་ན། ཤིང་བྱང་ཆུབ་ལྗོན་པའི་བསིལ་གྲིབ་ན། །སྔོན་སངས་རྒྱས་བཞུགས་ཚུལ་ཡིད་ལ་ཤར། །དུས་ད་ལྟ་བཞུགས་ན་དགའ་བ་ལ། །ང་རྒྱ་གར་
ཡུལ་ལ་འགྲོ་སྙིང་འདོད། །ངས་བསམ་ཞིང་སངས་རྒྱས་འཁོར་བཅས་དྲན། །གཞན་མཁས་གྲུབ་མང་པོ་དྲན་ནས་བྱུང་། །དེ་དྲན་པའི་མོད་ལ་དད་པ་སྐྱེས། །དབུས་པོ་ཏ་
ལ་ཡི་རྩེ་མོ་ན། །གཙང་བཀྲ་ཤིས་ལྷུན་པོའི་ཕོ་བྲང་ན། །སྔོན་སྐྱབས་མགོན་རྒྱལ་བ་ཡབ་སྲས་བཞུགས། །དུས་ད་ལྟ་བཞུགས་ན་དགའ་བ་ལ། །ང་དབུས་གཙང་ཡུལ་ལ་
འགྲོ་སྙིང་འདོད། །ངས་བསམ་ཞིང་རྒྱལ་བ་ཡབ་སྲས་དྲན། །གཞན་བླ་མ་མང་པོ་དྲན་ནས་བྱུང་། །དེ་དྲན་པའི་མོད་ལ་བ་སྤུ་གཡོ། །ས་སོག་ཕྱོགས་ལྷ་ཡུལ་གཉིས་པ་ན། །



མགུར་འབུམ་སྨད་ཆ་
གུར་དཀར་བོ་ལྷ་ཡི་ཕོ་བྲང་ན། །སྔོན་ཆོས་རྒྱལ་བཞུགས་ཚུལ་ཡིད་ལ་ཤར། །དུས་ད་ལྟ་བཞུགས་ན་དགའ་བ་ལ། །ང་སོག་པོའི་ཡུལ་ལ་འགྲོ་སྙིང་འདོད། །ངས་བསམ་
ཞིང་ཆོས་རྒྱལ་ཡུམ་སྲས་དྲན། །གཞན་བློན་འཁོར་གྲོགས་རྣམས་དྲན་ནས་བྱུང་། །དེ་དྲན་པའི་མོད་ལ་མཆི་མ་ཤོར། །ཚེ་འདི་ཕྱི་བར་དོ་གང་དུ་ཡང་། །རྗེ་གཏན་གྱི་སྐྱབས་
མགོན་ཁྱེད་རྣམས་ལ། །ཞལ་ཡང་ནས་ཡང་དུ་མཇལ་བ་དང་། །གསུང་ཆོས་ཀྱི་བདུད་རྩི་འཐུང་བར་ཤོག །ཅེས་བླངས་ནས་མཆི་མ་བཏང་ཚེ། དེན་འདུག་པའི་གྲྭ་བཙུན་འགའ་རེས་ཀྱང་མིག་ནས་
མཆི་མ་ཤོར། བླ་མ་རྣམས་ཀྱི་བྱིན་རླབས་ཀྱིས། དེར་འཚོགས་པ་རྣམས་ཀྱི་རྒྱུད་ལ་བླ་མ་ལ་མོས་གུས། མཆེད་གྲོགས་ལ་བརྩེ་གདུང་། སེམས་ཅན་ལ་སྙིང་རྗེ། ཆོས་ལུགས་ཡོངས་ལ་དག་སྣང་སྐྱེས་པ་འབའཞིག་བྱུང་ངོ༌། ༈ །ཡང་བཀྲ་
ཤིས་འཁྱིལ་བ་ན་མཚམས་ལ་ཡོད་དུས་ཁྱུང་དགོན་སྤྲུལ་བའི་སྐུསཁོ་བོ་ལ་ཕན་པའི་ཞལ་གདམས་ཤིག་གསུང་དགོས་ཞེས་བསྐུལ་ངོར། རྗེ་བཙུན་སྤྱན་སྔ་བའི་གསུང་ལྟར་གནོད་པ་བྱེད་པ་ལ་བཟོད་པ་སྒོམ་པའི་ཕན་ཡོན་འདི་བྱིན། བཟོད་པའི་
ཕར་ཕྱིན་རྫོགས་པ་ཡི། །བླ་མ་རྣམས་ལ་གསོལ་བ་འདེབས། །གནོད་པ་བྱེད་པ་ཐམས་ཅད་ལ། །བཟོད་པ་སྒོམ་པར་བྱིན་གྱིས་རློབས། །ཡོན་ཏན་མཆོག་གྱུར་བཟོད་པ་ཊྛ



ཅ
ལ
བརྒྱ་ ང་བརྒྱུད་
༄༅། །ནི། །གནོད་བྱེད་མེད་པར་སྐྱེ་མི་སྲིད། །བཟོད་པ་ཉིད་ཀྱིས་ས་ལམ་ཀུན། །བགྲོད་པར་སངས་རྒྱས་ཞལ་གྱིས་བཞེས། །གནོད་བྱེད་རྐྱེན་དང་
ཕྲད་པའི་ཚེ། །དབུལ་པོ་གཏེར་དང་ཕྲད་པ་ལྟར། །དགའ་བ་ཆེན་པོ་སྐྱེད་བྱེད་པ། །དེ་ཡི་བདེ་བ་ཟད་པ་མེད། །མཁས་པ་ཀུན་གྱིས་བསྔགས་པ་དང་། །དཔལ་དང་གཟི་
# བརྗིད་ཆེར་ལྡན་འགྱུར། །ཚེ་འདི་ཉིད་ལ་མྱུར་བ་རུ། །གོ་འཕང་ཇེ་མཐོ་ཇེ་མཐོར་འགྱུར། །དེ་ལྟར་མཁས་པས་ཤེས་བྱས་ཏེ། །རང་གིས་བུ་བཞིན་བསྐྱངས་པས་ཀྱང་། །
ཚུར་ལ་གནོད་མང་བྱེད་པ་དང༌། །གཞན་ཡང་གཤེ་དང་བརྡེག་པ་དང༌། །གཅེས་པའི་ནོར་རྣམས་ཆུད་གཟོན་པའི། །བརྐུས་སམ་མི་རིགས་སློང་བ་འམ། །རང་གི་གཉེན་
དང་མཛའ་བཤེས་ལ། །གནོད་པ་བྱེད་ཅིང་རང་ཉིད་ལ། །བསྙེན་བཀུར་བྱ་བར་རིགས་པ་ཡི། །རེ་བ་ཆད་པར་བྱེད་པ་སོགས། །ཡིད་དུ་མི་འོང་ཅི་བྱུང་ཡང་། །བཟོད་པ་
བསྒོམ་ལ་འབད་པར་བྱ། །བཟོད་པ་བསྒོམ་པའི་ཆོས་པ་ལ། །རྐྱེན་ངན་ཆོས་ཀྱི་གྲོགས་སུ་འཆར། །གནས་སྐབས་བདེ་ཞིང་སྐྱིད་པ་དང་། །མཐར་ཐུག་སངས་རྒྱས་འཐོབ་



མགུར་འབུམ་སྨདུ་ཆ་
པར་འགྱུར། །སྔོན་ཆད་གནོད་པ་བྱས་གྱུར་ཏམ། །བྱེད་དམ་བྱེད་དུ་དོགས་པ་ཡི། །རིགས་ལ་མི་དགའ་མི་བྱེད་པར། །དགའ་བཞིན་བཟོད་པ་བསྒོམ་པར་བྱ། །ཞེས་བྱིན་པས་
ཁོང་གིས་ཡང་དེ་ལྟར་མཛད་པས་རྐྱེན་ངན་ཐམས་ཅད་གྲོགས་སུ་ཤར་རོ། ༈ །ཡང་དགུ་རོང་སྤྲུལ་སྐུས་སེམས་ལ་ཕན་པའི་ཞལ་གདམས་ཤིག་གནང་དགོས་ཞེས་བསྐུལ་ངོར་སྤྱན་སྔ་བའི་གསུང་ལྟར་གཞན་ལ་བསྟོད་པའི་ཕན་ཡོན་འདི་བྱིན།
བླ་མ་དཀོན་མཆོག་རིན་ཆེན་ལ། །རབ་ཏུ་གུས་པས་ཕྱག་བྱས་ནས། །རང་དང་གཞན་ལ་ཕན་པ་ཡི། །ཁ་ཏ་ཚིག་འགའ་བཤད་ཀྱིས་ཉོན། །མདོ་དང་བསྟན་བཅོས་ཐམས་
ཅད་ལས། །བདག་བསྟོད་གཞན་སྨོད་འདི་སྨད་ཅིང་། །འདི་དང་ཕྱི་མའི་ཉེས་དམིགསནི། །དྲག་ཅིང་མི་བཟད་མང་དུ་གསུངས། །མཚོན་གྱི་རྨ་ལ་སོས་དུས་ཡོད། །ཚིག་
ངན་རྨ་ལ་སོས་དུས་མེད། །ཁྭ་ཏས་འུག་པར་སྨྲ་ཕབ་པས། །བསྐལ་བའི་བར་དུ་འགྲས་ལ་ལྟོས། །བྲག་ལ་ཀུ་ཅོ་བཏབ་པ་ན། །དེ་མ་ཐག་ཏུ་ལན་འབྱུང་ལྟར། །འགྲོ་ལ་
མི་སྙན་སྨྲས་བྱས་ན། །དེ་མ་ཐག་ཏུ་ལེ་ལན་འབྱུང་། །ངེ་བ་་བློ་གྲོས་ལྡན་རྣམས་ཀྱིས། །བདག་བསྟོད་གཞན་སྨོད་འདི་སྤོངས་ལ། །གཞན་བསྟོད་བདག་ལ་སྨད་པར་བྱ། །



» ༄༅། །གཞན་ལ་ཇི་ལྟར་བསྟོད་པ་ཙམ། །རང་ལ་འགྲོ་བས་བསྟོད་པར་འགྱུར། །སྙན་པའི་ཚིག་གིས་བསྟོད་པ་ཡིས། །འགྲོ་བ་དགའ་ཞིང་མགུ་བར་
འགྱུར། །འགྲོ་བ་དགའ་མགུར་གྱུར་པ་ཡིས། །བདག་ཉིད་མཆོག་ཏུ་དགའ་མགུར་འགྱུར། །གཞན་དག་ལ་ནི་བསྟོད་པ་ཡིས། །དེ་ལྟ་བུར་ནི་བདེ་ཐོབ་ན། །མཁས་པ་སུ་
« ཞིག་དེ་མི་བྱེད། །ཕངས་པའི་ནོརནི་གཏོང་མི་དགོས། །ལུས་ཀྱི་སྡུག་བསྔལ་ཁུར་མི་དགོས། །དཀའ་བ་གང་ཡང་འདིར་མེད་ན། །སུ་ཞིག་གཞན་ལ་བསྟོད་མི་བྱེད། །
མདོར་ན་ཇི་ལྟར་བདག་བསྟོད་ཅིང་། །གཞན་ལ་སྨད་པ་དེ་ཙམ་དུ། །བདག་ཉིད་སྨད་པའི་མཆོག་ཏུ་འགྱུར། །ཇི་ལྟར་ཇི་ལྟར་བདག་སྨད་ཅིང་། །གཞན་ལ་བསྟོད་པ་དེ་ཙམ་
དུ༑ །བདག་ཉིད་བསྟོད་པའི་མཆོག་ཏུ་འགྱུར། །ཞེས་བྱིན་པའི་ནང་ལྟར་མཛད་པས། གཞན་རྣམས་དགའཞིང་མགུ་བར་གྱུར་ཏེ། སླར་ཡང་མཆོད་བསྟོད་བཀུར་བར་གྱུར་ཏོ། ༈ །ཡང་དམག་གསར་རྡོ་རྗེ་འཆང་གི་སྲས་
མི་སྐྱོད་རྡོ་རྗེས་ཁོ་བོ་ལ་ཡང་ཞལ་གདམས་ཤིག་དགོས་ཞེས་བསྐུལ་ངོར། སྤྱན་སྔ་བའི་གསུང་ལྟར་དམ་པའི་ཆོས་ལ་བརྩོན་འགྲུས་བྱས་པའི་ཕན་ཡོན་འདིབྱིན། བརྩོན་པས་ཚེ་གཅིག་སངས་རྒྱས་པའི། །བླ་མ་གོང་མ་



མགུར་འབུམ་སྨད་ཆ་
རྣམས་ལ་འདུད། །ལེ་ལོ་སྙོམ་ལས་ཀུན་སྤངས་ནས། །བརྩོན་འགྲུས་རྩོམ་པར་བྱིན་གྱིས་རློབས། །མཚན་མོ་ཐོག་ཐག་རོ་ཉལ་བྱེད། །ཉིན་མོའི་བཞི་ཆ་བཟའ་བཏུང་བྱེད། །
བཞི་ཆ་ལོང་གཏམ་རྣམ་གཡེང་བྱེད། །དགེ་སྦྱོར་གློག་འགྱུ་ཙམ་བྱས་ནས། །གྲུབ་རྟགས་ཡོང་དུ་རེ་བ་ཡི། །ཁྱོད་ཀྱི་བརྩོན་འགྲུས་འདི་ལ་ལྟོས། །རང་གིས་རང་ལ་ངོ་ཡང་
ཚ༑ །རྒྱལ་བ་རྣམས་ཀྱི་ཐུགས་ཀྱང་ཁྲེལ། །སྤྱོད་ངན་འདི་ནི་མ་བོར་ན། །སངས་རྒྱས་འཐོབ་པ་ལྟ་ཅི་སྨོས། །བདེ་བ་གང་ཡང་འཐོབ་མི་སྲིད། །རང་གིས་རང་ལ་བསམ་
བློ་ཐོངས། །འདས་པའི་སངས་རྒྱས་གྲངས་མེད་ཀྱང་། །གདོད་མ་ཉིད་ནས་སངས་རྒྱས་མིན། །ཐ་མལ་ཤིན་ཏུ་ཐ་ཆད་ཀྱིས། །འབད་པས་བྱང་ཆུབ་ཐོབ་པ་ཡིན། །
བསྒྲུབས་ན་མི་འགྲུབ་གང་ཡང་མེད། །གཙུབས་ན་ཤིང་ལ་མེ་ཡང་འབྱུང་། །བསགས་ན་རྒྱ་མཚོའང་ཐིགས་པས་ཁེངས། །བརྐོསན་སྐམ་སར་ཆུ་ཡང་ཐོན། །ཆུ་ཡི་
ཐིགེས་པ་བབས་པ་ཡིས། །སྲ་བའི་རྡོ་ཡང་འབིགས་པར་ནུས། །མི་ཡི་རྐང་པས་ཕྱིན་པ་ཡིས། །སྲ་བའི་ཐེམ་པའང་ཟད་པར་ནུས། །འབད་པ་དག་ལ་རྒྱུན་ཆད་མེད། །g



བརྒྱ དྲུག་ཅུ་ཐམ་པ་
།བརྩམས་ནའང་འབྲས་བུ་མ་བྱུང་བ། །སྔར་ཡང་མ་བྱུང་ཕྱིས་མི་འབྱུང་། །ད་ལྟའི་དུས་སུའང་འབྱུང་མི་སྲིད། །མདོར་ན་རྗེ་བཙུན་མི་ལ་
སོགས། །དམ་པ་གོང་མའི་རྣམ་ཐར་ལྟར། །ཁྱོད་ཀྱིས་བརྩོན་འགྲུས་བྱས་གྱུར་ན། །འདོད་དོན་ཐམས་ཅད་འགྲུབ་པར་ངེས། །ལེགས་པར་བཤད་པའི་གཏམ་འདི་ལ། །
དགེ་བ་ཇི་སྙེད་ཡོད་པ་དེས། །འགྲོ་རྣམས་སངས་རྒྱས་ཐོབ་ཕྱིར་དུ། །རླབས་ཆེན་བརྩོན་འགྲུས་རྩོམ་པར་ཤོག །ཅེས་བྱིན་པའི་ནང་ལྟར་བྱས་པས་འདོད་དོན་ཐམས་ཅད་འགྲུབ་པ་བྱུང་། ༈ །ཡང་
© མང་རའི་སློབ་བུ་བློ་བཟང་མཁས་མཆོག་གིས་ཁོ་བོ་ལ་ཡང་སྐལ་བ་བཟང་བཟང་བྱས་ཞལ་གདམས་ཤིག་དགོས་ཞེས་བསྐུལ་ངོར། སྤྱན་སྔ་བའི་གསུང་ལྟར་ཇ་ལ་སྲེད་པ་སྤོང་བའི་གཏམ་འདི་བྱིན། ཆོས་ཉིད་ནམ་མཁའ་ལྟ་བུ་ལས། །
ནམ་ཡང་གཡོ་བ་མི་མངའ་ཡང་། །ཐུགས་རྗེ་སྤྱོད་པ་སྣ་ཚོགས་སྟོན། །བླ་མའི་ཞབས་ལ་གུས་པས་འདུད། །དུས་ངན་སྙིགས་མ་ལྔ་བདོ་ལ། །ཐམས་ཅད་འདོད་ཡོན་ལྔ་
ཡིས་བསླུས། །ཁྱད་པར་ཇ་འདིས་བརླག་པ་ཙམ། །དགྲ་བོ་ཡིས་ཀྱང་ག་ལ་བརླག །ཇ་ཡི་ཕྱིར་དུ་ནོར་ཤོར་ནས། །སྤྲང་བོར་འགྲོ་བ་གྲངས་མི་ཆོད། །ཕྱུག་པོ་འདོད་ན་ལྕེ



དགྲ་བོ་ཆེ། །ཇ་ལ་གདོན་དུ་ཤེས་པར་གྱིས། །ཇ་ཞིག་ཡོད་དོ་བྱོན་བྱས་ན། །བཤད་འཕྲོ་ཉན་འཕྲོ་སྒྲུབ་འཕྲོ་དང་། །བཟླས་བརྗོད་འཕྲོ་ཡང་ལིང་བསྐྱར་ནས། །འགྲོ་ཡིན་
འདུག་པ་མང་དུ་མཐོང་། །ཇ་ཡི་ཕྱིར་དུ་ཆོས་བསྐྱར་ནས། །བླ་མ་དང་ཡང་འཐབ་རྩོད་བྱེད། །མཆེད་གྲོགས་དག་དང་ཕ་མ་ལའང་། །འཐབ་རྩོད་བྱེད་པ་དུ་མ་ཡོད། །བླ་མ་
རྡོ་རྗེ་འཛིན་པ་ལའང་། །ཁོང་གིས་ང་ལ་ཇ་ཞིག་ཀྱང་། །མ་བླུད་ཅེས་འཁང་དམ་ཉམས་སུ། །གྱུར་པ་བདག་གིས་མང་བོ་མཐོང་། །ཇ་ཞིག་འཐུང་བའི་དུས་སྐབས་སུ། །མི་
ཞིག་གློ་བུར་བྱུང་གྱུརན། །ཛནི་འཆོར་བར་འགྱུར་རོ་སྙམ། །བཞིན་གྱི་འགྱུར་ལྡོག་སྐད་ཅིག་སྟོན། །ཇ་ལ་དགའ་བའི་གང་ཟག་ནི། །གང་ན་འདུག་ཀྱང་རྔ་ཡོད་པའི། །
* གནས་དང་དགོན་པ་འཚོལ་བར་བྱེད། །ཇ་ཡི་གླེང་མོ་ཁོ་ན་བྱེད། །དབེན་པའི་གནས་ན་ཇ་མེད་པས། །དབེན་པ་དགྲ་རུ་མཐོང་བ་འདི། །ཇ་ལ་ཞེན་པའི་ཁྱད་ཆོས་ཡིན། །
དབེན་པ་དགྲ་རུ་མཐོང་གྱུར་ན། །རྟོགས་པ་རྒྱུད་ལ་ཇི་ལྟར་སྐྱེ། །རྟོགས་པ་རྒྱུད་ལ་མ་སྐྱེས་ན། །སངས་རྒྱས་གོ་འཕང་འཐོབ་མི་འགྱུར། །དེ་ཕྱིར་ཇ་ལ་མ་དགའ་ཞིག །ཧཱུཾ



ཅ
བརྒྱ་ རེ་གཅིག་
།ཇ་ཡི་ཉེས་དམིགས་ཅུང་ཟད་ཙམ། །བཤད་པའི་དགེ་དེས་འགྲོ་བ་ཀུན། །སྲིད་པའི་རྒྱ་མཚོ་ལས་བརྒལ་བའི། །ཐར་བའི་གླིང་དུ་ཕྱིན་
ཤོག །ཅེས་བཤད་པ་ལྟར་བྱས་པསཇལ་སྲེད་པ་ཆུང་བར་གྱུར་ཏོ། ༈ །སངས་རྒྱས་ཐམས་ཅད་ཀྱི་ངོ་བོ། །ཆོས་ཕུང་བརྒྱད་ཁྲི་ཡི་འབྱུང་གནས། །འཕགས་ཚོགས་དགེ་འདུན་གྱི་རྒྱན་
# གཅིག །དྲིན་ཅན་བླ་མ་རང་མཁྱེན་ནོ། །ཟླ་བ་རྒྱང་རིང་ན་གནས་ཀྱང་། །དྭངས་པའི་མཚོནང་དུ་ཤར་བཞིན། །བླ་མ་ཐག་རིང་ན་བཞུགས་རུང་། །ཡིད་ལ་ཝ་ལེ་རང་ཤར་
བྱུང་། །སྙིང་ནས་གསོལ་བ་རང་འདེབས་སོ། །ཐུགས་རྗེ་རྒྱང་ནས་རང་གཟིགས་ཤིག །ཁྱེད་ལ་ཉེ་རིང་ནི་མི་མངའ། །འབད་དང་རྩོལ་བ་ཡང་མི་དགོས། །བདག་ནི་
གང་དུ་རང་གནས་ཀྱང་། །བྱིན་རླབས་དངོས་གྲུབ་ཀྱི་ཆར་ཕོབ། །འདི་ཕྱི་བར་དོ་ཡི་གནས་སྐབས། །སྐྱབས་དང་སྐྱེལ་མ་རང་མཛོད་ཅིག །ཅེས་བླ་མ་རྒྱང་འབོད་འདིནི་དད་ཅན་འབྲོང་
ལུང་དཀོན་གཉེར་དགེ་འདུན་རྒྱ་མཚོས་བསྐུལ་ངོར། རྣལ་འབྱོར་ཞབས་དཀར་བས་དབེན་གནས་བཀྲ་ཤིས་འཁྱིལ་བ་ནས་སྦྱར་བའོ། ༈ བླ་མ་དཀོན་མཆོག་མགོ་ཡི་ཞྭ་བཞིན་བཀུར། །མཆེད་ལྕམ་དམ་ཚིག་



མགུར་འབུམ་སྨད་ཆ་
དཔྲལ་བའི་མིག་བཞིན་འཚོས། །ཁས་བླངས་སྡོམ་པ་ཁ་ཡི་སོ་བཞིན་སྲུངས། །བྱང་ཆུབ་སེམས་མཆོག་ཁོག་པའི་སྙིང་བཞིན་གཅེས། །ཚད་མེད་བཞི་བོ་ཡན་ལག་བཞིན་དུ་
དགོས། །ལུས་ནི་སྣང་སྟོང་ལྷ་ཡི་སྐུ་རུ་སྒོམས། །ངག་གིས་གྲག་སྟོང་སྔགས་ཀྱི་བཟླས་པ་གྱིས། །སེམསནི་གསལ་སྟོང་འཛིན་མེད་ངང་ལ་ཞོག །མཁའ་འགྲོ་ཆོས་སྐྱོང་
ལུས་དང་གྲིབ་བཞིན་སྟེན། །འཛད་མེད་འཕགས་ནོར་བདུན་གྱིས་ཕྱུག་པར་གྱིས། །དེ་ལྟར་བྱས་ན་བདེ་སྐྱིད་ཉི་མ་འཆར། །བསྟན་དང་འགྲོ་བ་ཡོངས་ལ་ཕན་པར་འགྱུར། །
ཅེས་པ་འདི་ནི་དགེ་སློང་འཇམ་དབྱངས་རྒྱ་མཚོ་འཇིགས་མེད་དང་སྙན་གྲགས་སོགས་དད་ཅན་གྱི་སློབ་མ་ཡོངས་ལ་ཕན་ཕྱིར་ཞབས་དཀར་བས་སྨྲས་པའོ། ༈ དང་པོ་བླ་མའི་དྲུང་ནས་ཐོས་བསམ་བྱས། །བར་དུ་
རི་ཁྲོད་དབེན་པར་གཅིག་པུར་བསྒོམས། །ཐ་མར་བསྟན་དང་འགྲོ་ལ་གང་ཕན་བྱས། །མི་རྒན་ང་ཡི་བྱ་བ་ཚར་ནས་གདའ། །དནི་ཚེ་མཇུག་ལ་མགོའི་ཉི་ཟེར་ཙམ། །ཡུན་
ཐུང་ནམ་འཆི་ཆ་ཡང་མི་འདུག་པས། །གཞོན་པའི་དུས་བཞིན་འགྲོ་འདུག་མི་མང་བར། །དབེན་པར་སྐྱིད་ཉལ་རྒྱག་པའི་དུས་ལ་བབས། །དམ་པ་གོང་མའི་བྱིན་གྱིས་ སྐུ



༄༅། །བརླབས་པའི་གནས། །ས་ཆུ་འཕྲོད་ཅིང་མཐུན་རྐྱེན་འཛོམས་པ་ཡི། །རི་ཁྲོད་ཉམས་དགའ་ཞིག་ཏུ་འཆི་ནུས་ན། །རྣལ་འབྱོར་བདག་གི་
བསམ་པ་རྫོགས་པ་ཡིན། །ཚེ་འདིར་རི་ཁྲོད་གང་དུ་ཕྱིན་ན་ཡང་། །སྒྲུབ་ལ་བར་ཆད་མེད་པ་བླ་མའི་དྲིན། །དྲིན་ལན་སྒྲུབ་པའི་མཆོད་པ་རྒྱུན་དུ་འབུལ། །སྒྲུབ་ལ་བར་ཆད་
ང# མེད་པར་བྱིན་གྱིས་རློབས། །གངས་རྫ་གཡའ་དང་ནགས་ཚལ་དུར་ཁྲོད་སོགས། །ཡིད་མཐུན་བག་ཕེབས་རི་ཡི་རྒྱུད་བཟང་ཞིང་། །བྱིན་ལྡན་མ་མོ་མཁའ་འགྲོ་འདུ་བའི་
ས༑ །དུས་ཀུན་རྒྱན་དུ་བསྟེན་པའི་བཀྲ་ཤིས་ཤོག །ཅེས་པ་འདི་ནི་ཆོས་བྱེད་ལོའི་ངང་ལ་མི་ཆེ་ཤོར་བའི་རྣལ་འབྱོར་ཞབས་དཀར་བས་རང་ལོ་དྲུག་ཅུ་རྩ་དྲུག་ཐོག་ཏུ་སླེབས་ཚེ། ཉིན་ཞིག་སེམས་ལ་ཤར་བ་ལྟར་དབེན་གནས་
བཀྲ་ཤིས་འཁྱིལ་བ་ནས་སྨྲས་པའོ། །བཀའ་ཆོས་ཟབ་མོ་མི་གནང་ན། །བླ་མ་ཡིན་པས་ཅི་ལ་ཕན། །ཆོས་ཀྱི་ནང་བཞིན་མི་བྱེད་ན། །སློབ་མ་ཡིན་པས་ཅི་ལ་ཕན། །འཇིག་རྟེན་ཆོས་
བརྒྱད་མ་སྤོང་ན། །ཆོས་པ་ཡིན་པས་ཅི་ལ་ཕན། །འགྱེད་ཕོག་མང་ཇ་མི་གཏོང་ན། །ཁྲི་པ་ཡིན་པས་ཅི་ལ་ཕན། །ཕ་མ་གཉིས་ལ་མི་བྱམསན། །བུ་ཚ་ཡིན་པས་ཅི་ལ་



མགུར་འབུམ་སྨད་མི་
ཕན༑ །སྤྲང་པོ་རིག་ཚེ་སྤྲོ་ལངས་ན། །སྙིང་རྗེ་བསྒོམས་པས་ཅི་ལ་ཕན། །འགྲོ་དོན་འོང་རུང་མི་བྱེད་ན། །སེམས་བསྐྱེད་བྱས་པས་ཅི་ལ་ཕན། །ཕྱོགས་མེད་སྦྱིན་པ་མི་
གཏོང་ན། །ཁ་ལན་སྦྱིན་པས་ཅི་ལ་ཕན། །ཚུལ་འཆོས་གཡོ་སྒྱུ་མ་སྤངསན། །ཚུལ་ཁྲིམས་བསྲུངས་པས་ཅི་ལ་ཕན། །ཚིག་ངན་ཙམ་རེ་མི་བཟོདན། །བཟོད་པ་བསྒོམས་
པས་ཅི་ལ་ཕན། །ཆོས་ལ་ལེ་ལོ་བྱས་གྱུར་ན། །བརྩོན་འགྲུསཾ་ཡོད་པས་ཅི་ལ་ཕན། །ལུས་སེམས་ལས་སུ་མ་རུངན། །བསམ་གཏན་བསྒོམས་པས་ཅི་ལ་ཕན། །རྒྱུ་
འབྲས་ཤེས་རུང་མི་བརྩི་ན། །ཤེས་རབ་ཆེ་བས་ཅི་ལ་ཕན། །ལྷ་བསྙེན་ཙམ་ཡང་མི་བྱེད་ན། །དབང་བསྐུར་ཞུས་པས་ཅི་ལ་ཕན། །དམ་ཚིག་སྡོམ་པ་མི་སྲུངན། །ཁས་
བླངས་མང་བོས་ཅི་ལ་ཕན། །གདམས་ངག་ཟབ་མོ་མི་བསྒོམ་ན། །མ་སེམས་ཁྲིད་ཞུས་པས་ཅི་ལ་ཕན། །ཐམས་ཅད་ནང་པའི་ཆོས་ཡིན་ན། །ཆོས་གཞན་སྨད་པས་ཅི་ལ་
ཕན༑ །ཕྱོགས་མེད་དག་སྣང་མ་སྦྱངས་ན། །ཕྱོགས་རིས་བྱས་པས་ཅི་ལ་ཕན། །འཆི་བྲོད་ཆོས་ཤིག་མ་བྱས་ན། །འཆི་ཁར་འཚེར་བས་ཅི་ལ་ཕན། །ཅི་ལའང་ཕན་པ་མེད་གློ



ཅ
བརྒྱ་ རེ་གསུམ་
༄༅། །པ་ཡིས། །ཅི་ཞིག་བྱ་ཞེས་ཞོག་ལ་ཐོངས། །ཞེས་པ་འདིནི་རྗེ་བཙུན་མི་ལ་རས་པའིཅི་ལ་ཕན་གྱིམགུར་དང་མཐུན་པར་རང་གཞན་ཡོངས་ལ་ཕན་ཕྱིར་རྣལ་འབྱོར་ཞབས་དཀར་བས་སྨྲས་
པའོ། །མཚན་ལྡན་བླ་མ་མ་བསྟེན་ན། །ཐམས་ཅད་བསྟེན་པས་ག་ལ་ལང་། །གཉེན་ལ་ཆགས་སེམས་མ་སྤངས་ན། །ཐམས་ཅད་བསྐྱངས་པས་ག་ལ་ལང་། །དགྲ་ལ་
སྡང་སེམས་མ་སྤངས་ན། །ཐམས་ཅད་བཏུལ་བས་ག་ལ་ལང་། །འཇིག་རྟེན་ཆོས་བརྒྱད་མ་སྤངས་ན། །སྙན་གྲགས་བསྒྲུབས་པས་ག་ལ་ལང་། །ང་རྒྱལ་རང་མཐོ་མ་
ངས་ན། །ཆེ་ཚུགས་བཟུང་བས་ག་ལ་ལང་། །འདོད་ཆུང་ཆོག་ཤེས་མ་བསྟེན་ན། །འབུལ་སྡུད་བརྒྱབས་པས་ག་ལ་ལང་། །ཡོན་བདག་ངོ་འཛིན་མ་སྤངས་ན། །གོས་
ཕྲུག་བྱིན་པས་ག་ལ་ལང་། །ཞིམ་པོ་ཟ་འདོད་མ་སྤངས་ན། །ལུག་ཤ་ཉོས་པས་ག་ལ་ལང་། །འཇམ་པོ་གྱོན་འདོད་མ་སྤངསན། །ཚར་རྩག་བཟོས་པས་ག་ལ་ལང་། །
འདོད་ཆགས་བྱེད་འདོད་མ་སྤངས་ན། །བུད་མེད་བསྟེན་པས་ག་ལ་ལང་། །ཁལ་རྟ་ཞོན་འདོད་མ་སྤངས་ན། །རྟ་བཟང་ཉོས་པས་ག་ལ་ལང་། །འདོན་ཆ་བློ་ལ་མ་བཟུང་



མགུར་འབུམ་སྨད་ཆ་
ན༑ །དཔེ་ཆ་ཁྱེར་བས་ག་ལ་ལང་། །གྲོགས་ལ་བཟོད་པ་མ་བསྒོམས་ན། །ཁོང་ཁྲོ་བྱས་པས་ག་ལ་ལང་། །མཚམས་བྱསནང་ནས་མ་བསྡད་ན། །འགྲོ་འགྲོ་མང་པོས་ག་
ལ་ལང་། །ལྷག་པའི་ལྷ་གཅིག་མ་བསྒྲུབས་ན། །ལྷ་མང་བསྒྲུབས་པས་ག་ལ་ལང་། །ཆོས་ཀྱི་གནད་གཅིག་མ་བསྒོམས་ན། །མང་པོ་བསྒོམས་པས་ག་ལ་ལང་། །གྲུབ་
མཐའི་ཕྱོགས་རིས་མ་སྤངས་ན། །རྩོད་པ་བྱས་པས་ག་ལ་ལང་། །ཀུན་ལ་དག་སྣང་མ་སྦྱངས་ན། །ལོག་ལྟ་བྱས་པས་ག་ལ་ལང་། །དམ་པའི་ཆོས་བཞིན་མ་བྱས་ན། །
འཆི་ཁར་འགྱོད་པས་ག་ལ་ལང༌། །སེམས་ཅན་ལས་ཀྱིས་འཆི་བ་ལ། །མྱ་ངན་བྱས་པས་ག་ལ་ལང་། །ག་ལ་ལང་གི་སྐྱོན་འདི་རྣམས། །ག་ནས་བལྟས་ཀྱང་སྤངས་ན་
ལེགས། །ཞེས་པ་འདི་ནི་རྗེ་བཙུན་མི་ལ་རས་པའི་ག་ལ་ལང་གི་མགུར་བཞིན་རང་གཞན་ལ་ཕན་ཕྱིར་ཞབས་དཀར་བས་སྨྲས་པའོ། །ཡང་ཉིན་ཞིག་གྲྭ་བ་མང་པོས་ཆོས་བཤད་འདྲ་བྱེད་སྣང་། གཅིག་ན་རེ། ཕན་བདེ་འབྱུང་གནས་སངས་
རྒྱས་ཀྱི་བསྟན་པ་རིན་པོ་ཆེ་འདི་འཇིག་རྟེན་གྱི་ཁམས་འདིར་དརཞིང་རྒྱས་ལ་ཡུན་རིང་དུ་གནས་པ་ཞིག་བྱུང་ན་ཅི་མ་རུང་། དགེ་ཚོགས་ཐམས་ཅད་ཀྱང་བསྟན་པ་རྒྱས་པའི་ཆེད་དུ་བསྔོ་བ་གལ་ཆེ་ཟེར་བ་བྱུང་ཚེ། ངས་སངས་རྒྱས་ཀྱིས་ལྷ་མི་ཡོངས་ལ་
326



ཨ
༄༅ ། །ཆོས་བསྟན་ཚད་པོས་རི་བ་ཚོ་རྒྱས་ཀྱིན་བསྡདན་ཡང་ཕན་ཡོན་ལོས་ཆེ་སྟེ། གཙོ་བོ་ཆོས་པ་འཇིག་རྟེན་པ་སུ་ཡིན་ཡང་རང་རང་གི་སེམས་རྒྱུད་ལ་རྒྱས་པ་རེ་བྱུང་ན་རང་གཞན་སྡུག་བསྔལ་དང་བྲལ་ནས།
བདེ་བ་རྒྱུན་མི་འཆད་དུ་འབྱུང་བར་འགྱུར་ཞེས་མགུར་དབྱངས་འདི་བླངས་སོ། །མི་དགེའི་སྡིག་པ་ཅི་ཡང་མི་བྱ་ཞིང་། །རྣམ་དཀར་དགེ་བ་ཕུན་སུམ་ཚོགས་པར་སྤྱད། །རང་གི་སེམས་རྒྱུད་གྱོང་བོ་
# ཡོངས་སུ་འདུལ། །འདི་ནི་སངས་རྒྱས་བསྟན་པ་ཡིན་པར་གསུངས། །རྒད་པོ་རྣམས་ཀྱི་རྒྱུདན་རྒྱུ་འབྲས་ཤིག །ཡོད་ཕྱིན་སངས་རྒྱས་བསྟན་པ་གནས་པ་ཡིན། །བསྟན་
འཛིན་རྒད་པོ་རྒྱུ་འབྲས་ཅན་ལ་ཟེར། །རྒྱུ་འབྲས་མེད་ན་བསྟན་པ་གནས་པ་མིན། །ཆོས་པ་རྣམས་ཀྱི་རྒྱུདན་སྙིང་རྗེ་ཞིག །ཡོད་ཕྱིན་སངས་རྒྱས་བསྟན་པ་གནས་པ་ཡིན། །
བསྟན་འཛིན་ཆོས་པ་སྙིང་རྗེ་ཅན་ལ་ཟེར། །སྙིང་རྗེ་མེད་ན་བསྟན་པ་གནས་པ་མིན། །དགེ་སློང་རྣམས་ཀྱི་རྒྱུད་ན་སྡོམ་པ་ཞིག །ཡོད་ཕྱིན་སངས་རྒྱས་བསྟན་པ་གནས་པ་
ཡིན༑ །བསྟན་འཛིན་དགེ་སློང་སྡོམ་པ་ཅན་ལ་ཟེར། །སྡོམ་པ་མེད་ན་བསྟན་པ་གནས་པ་མིན། །སྔགས་པ་རྣམས་ཀྱི་རྒྱུད་ན་དམ་ཚིག་ཅིག །ཡོད་ཕྱིན་སངས་རྒྱས་བསྟན་པ་



མགུར་འབུམ་སྨད་ཚོ་
གནས་པ་ཡིན། །བསྟན་འཛིན་སྔགས་པ་དམ་ཚིག་ཅན་ལ་ཟེར། །དམ་ཚིག་མེད་ན་བསྟན་པ་གནས་པ་མིན། །བླ་མ་རྣམས་ཀྱི་རྒྱུདན་ཕན་སེམས་ཤིག །ཡོད་ཕྱིན་སངས་
རྒྱས་བསྟན་པ་གནས་པ་ཡིན། །བསྟན་འཛིན་བླ་མ་ཕན་སེམས་ཅན་ལ་ཟེར། །ཕན་སེམས་མེད་ན་བསྟན་པ་གནས་པ་མིན། །སྒོམ་ཆེན་རྣམས་ཀྱི་རྒྱུད་ན་རྟོགས་པ་ཞིག །ཡོད་
པཎྞཾ ཕྱིན་སངས་རྒྱས་བསྟན་པ་གནས་པ་ཡིན། །བསྟན་འཛིན་རྟོགས་ལྡན་སྒོམ་ཆེན་རྣམས་ལ་ཟེར། །རྟོགས་པ་མེད་ན་བསྟན་པ་གནས་པ་མིན། །ཆོས་པ་འཇིག་རྟེན་པ་གཉིས་
གང་ཡིན་ཡང་། །རྒྱུད་ལ་སངས་རྒྱས་བསྟན་པ་གནས་ཕྱིན་ཆད། །གནོད་དང་སྡུག་བསྔལ་མིང་ཡང་མི་ཐོས་ཤིང་། །ཕན་དང་བདེ་བ་མ་ལུས་འབྱུང་བར་འགྱུར། །ཞེས་སྨྲས་
པས་ཀུན་གྱི་སེམས་ལ་ཕན་པོ་བྱུང་ངོ་། །སྐྱབས་གནས་ཐམས་ཅད་འདུས་པའི་སྐུ། །བྱིན་རླབས་གཏེར་ཆེན་བླ་མ་ལ། །གསོལ་བ་འདེབས་སོ་སློབ་བུ་ཡིས། །ཆོས་མགོ་ཐོན་པར་
བྱིན་གྱིས་རློབས། །མང་ཐོས་སྒྲུབ་ལ་བརྩོན་པ་ངས། །ཁྱོད་ལ་ཕན་པའི་བསླབ་བྱ་འཆད། །ཆོས་མགོ་མཐའ་རུ་ཐོན་པའི་ཕྱིར། །བུ་ཁྱོད་དགའ་བའི་སེམས་ཀྱིས་ཉོན། །



ཁ ༄༅། །མཚན་ལྡན་རྩ་བའི་བླ་མ་རྣམས། །བསམ་དང་སྦྱོར་བས་ཚུལ་བཞིན་བསྟེན། །ལམ་རིམ་བློ་སྦྱོང་ཕྱག་རྫོགས་སོགས། །སེམས་ལ་ཕན་པའི་
གདམས་པ་ཞུས། །སྟོན་པའི་གསུང་རབ་མཛངས་བླུན་དང་། །ལས་བརྒྱ་རྟོགས་བརྗོད་བརྒྱ་པ་དང་། །འདུལ་བ་ལུང་གི་རྣམ་འབྱེད་སོགས། །མདོ་སྡེར་ལྟ་རྟོགས་བྱས་ན་
འཚེངས། །ཕྱི་རུ་འདུལ་བའི་ཀུན་སྤྱོད་གཙང་། །ནང་དུ་འདོད་ཆུང་ཆོག་ཤེས་ལྡན། །དགེ་ལ་སྦྱོར་བའི་གྲོགས་པོ་དེ། །བསྟེན་ན་ཆོས་མགོ་མཐའ་རུ་ཐོན། །ནག་ཆང་ཤ་
ལ་སྲེད་པ་ཆེ། །ཁེ་ཚོང་བྱེད་ཅིང་སེར་སྣ་དམ། །ཚེ་འདིར་སྦྱོར་བའི་གྲོགས་ངན་དེ། །ཉེ་ན་འཕུང་བས་རྒྱང་རིང་སྤོངས། །ཁང་བའི་ཞིག་གསོ་ཞིང་ལས་དང་། །ཕྱུག་གི་
འཚོ་སྐྱོང་ལ་སོགས་པའི། །དོན་མེད་འཇིག་རྟེན་བྱ་གཞག་ལ། །སྡུག་རུས་མ་ཆེ་སྐྱར་ལ་ཐོངས། །སངས་རྒྱས་རྣམ་འཕྲུལ་བསམ་མི་ཁྱབ། །གཞན་གྱི་རྒྱུད་ཚོད་མི་ཤེས་
པས༑ །ཀུན་སྤྱོད་ངན་པ་མཐོང་ན་ཡང་། །དག་སྣང་སྦྱོང་བ་གཙོ་བོར་གྱིས། །ཉམོས་ལེན་གནད་དུ་དྲིལ་བ་ལ། །དཀོན་མཆོག་གསུམ་ལ་བློ་རྩེ་གཏོད། །རྒྱུན་དུ་དཀོན་མྷི



མཆོག་མཆོད་ལ་བརྩོན། །ཕྱག་སྐོར་ཁ་ཏོན་བསྙེན་སྒྲུབ་ལ། །གཞོལ་དང་བདེ་སྐྱིད་ཉི་མ་འཆར། །ཆོས་བཤད་བྱེད་པའི་ཞབས་དཀར་བས། །སློབ་མའི་ཆོས་མགོ་མཐར་
ཐོན་ཕྱིར། །བཤད་པའི་དགེ་བས་སློབ་མ་ཡིས། །ཆོས་མགོ་མཐའ་རུ་ཐོན་པར་ཤོག །ཅེས་པ་འདི་ནི་དད་གཏོང་བློ་གྲོས་ཆེ་བའི་སློབ་བུ་ཡེ་ཤེས་དར་རྒྱས་ཀྱིས་བསྐུལ་ངོར་ཞབས་དཀར་བས་འབྲོང་ལུང་ནས་
སྨྲས་པའོ། །ཆོས་ལེགས་ཚོགས་མ་ལུས་འབྱུང་བའི་གནས། །རྗེ་མཚན་ལྡན་བླ་མའི་ཞབས་ལ་འདུད། །ལས་སྐལ་བར་ལྡན་པའི་གདུལ་བྱ་རྣམས། །ཚེ་འདི་རུ་གྲོལ་བར་
བྱིན་གྱིས་རློབས། །ངས་མདོ་སྔགས་གནད་ཀྱི་གླུ་དབྱངས་ལེན། །ཁྱེད་བུ་སློབ་རྣམས་ཀྱང་དགའ་བས་ཉོན། །སྤྱིར་སྐྱེ་འཆི་འཁོར་བའི་ཉེས་དམིགས་སོམས། །ཚེ་འདི་ཡི་
བྱ་བ་བློ་ཡིས་ཐོངས། །གཞན་འགྲོ་ཀུན་དྲིན་ཅན་མ་རུ་སྒོམས། །བྱམས་སྙིང་རྗེ་སྨོན་འཇུག་སེམས་མཆོག་སྐྱེད། །ལམ་ཕར་ཕྱིན་དྲུག་དང་བསྐྱེད་རྫོགས་གཉིས། །དུས་
རྒྱུན་དུ་ཉམས་ལེན་མཐིལ་དུ་ཟུངས། །མཇུག་བསྔོ་སྨོན་མཚམས་སྦྱོར་ཐུན་མཚམས་སུ། །གཞན་ཚོགས་བསགས་སྒྲིབ་སྦྱོང་གང་ནུས་གྱིས། །དོན་དེ་ལྟར་བྱས་ན་བརྩོན་ ཉྷི



6
།འགྲུས་ཅན། །ཚེ་འདི་རུ་གྲོལ་བར་གདོན་མི་ཟ། །གླུ་འདི་ཉིད་བླངས་པའི་དགེ་བའི་མཐུས། །མ་འགྲོ་ཀུན་སངས་རྒྱས་མྱུར་འཐོབ་ཤོག །ཅེས་
པ་འདི་ནི་དད་བརྩོན་ཤེས་རབ་སྙིང་རྗེ་དང་ལྡན་པའི་དབུ་མཛད་དཀོན་མཆོག་འཕྲིན་ལས་ལ་སོགས་དད་ཅན་རྣམས་ལ་ཕན་ཕྱིར་འབྲོང་ལུང་དབེན་པའི་དགའ་ཚལ་ནས་སྨྲས་པའོ། །ཕ་ཆོས་རྒྱལ་ངག་གི་དབང་པོ་སོགས། །རྗེ་བླ་
མ་རྣམས་ལ་གུས་པས་འདུད། །བུས་ཚེ་འདིའི་བྱ་བ་བློས་བཏང་ནས། །ཆོས་ཚུལ་བཞིན་ནུས་པར་བྱིན་གྱིས་རློབས། །རྟེན་དལ་འབྱོར་མི་ལུས་ཐོབ་དུས་འདིར། །ཆོས་
ཟབ་མོ་ཉམས་སུ་མ་བླངས་ན། །དཔེ་རིན་ཆེན་གླིང་སོང་དེད་དཔོན་གྱིས། །དོན་མ་འགྲུབ་སྟོང་པར་ལོག་དང་མཚུངས། །ནོར་ལོངས་སྤྱོད་སྦྲང་མའི་སྦྲང་རྩི་འདྲ། །རང་
སེར་སྣས་བསགས་ཀྱང་ཤུལ་དུ་ལུས། །གཉེན་འཁོར་གཡོག་ཚོང་འདུས་མགྲོན་པོ་བཞིན། །མགྲོན་སྔ་དྲོ་འཚོགས་ཀྱང་ཕྱི་དྲོ་གྱིས། །གཟུགས་ལང་ཚོ་སྟོན་མཐའི་མེ་ཏོག་
འདྲ༑ །རྐྱེན་ཅུང་ཟད་ཙམ་རེས་ཉམས་ནས་འགྲོ། །ཚེ་རླུང་དམར་ནང་གི་མར་མེ་བཞིན། །དུས་ནམ་འདོར་ཆ་ཡང་རང་ལ་མེད། །ལུས་ལོངས་སྤྱོད་ཕུན་ཚོགས་ཐམས་ཅད་



མགུར་འབུམ་སྨད་ཆ་
ལ༑ །ཡིད་འཕྲེང་བཞིན་གྲོགས་མེད་ཕ་རོལ་དུ། །རང་འདི་ནས་གཅིག་པུར་འགྲོ་བའི་ཚེ། །ཆོས་མ་གཏོགས་གང་གིས་ཕན་པ་མེད། །དོན་དེ་ཕྱིར་སྐལ་ལྡན་སྙིང་གི་བུ། །
ཚེ་འདིར་སྣང་བྱ་བ་བློ་ཡིས་ཐོངས། །གནས་རི་ཁྲོད་དབེན་པའི་དགའ་ཚལ་དུ། །ཆོས་ཟབ་མོ་ཚུལ་བཞིན་སྒྲུབ་པར་མཛོད། །གླུ་འདི་ཉིད་བླངས་པའི་དགེ་ཚོགས་དང་། །
གཞན་རྣམ་དཀར་དགེ་བ་གང་བསགས་མཐུས། །བུའི་བསམ་དོན་ཆོས་བཞིན་འགྲུབ་པ་དང༌། །མ་འགྲོ་ཀུན་བདེ་ཞིང་སྐྱིད་པར་ཤོག །ཅེས་པ་འདི་ཡང་སྐལ་ལྡན་བུ་མཆོག་མཛོདགེའི་
མཚམས་པས་བསྐུལ་ངོར་རྣལ་འབྱོར་ཞབས་དཀར་བས་དབེན་གནས་འབྲོང་ལུང་ནས་སྨྲས་པའོ། །སྐུ་རྨད་བྱུང་མཚན་དཔེའི་དཔལ་འབར་བ། །གསུང་ཐོས་པས་མི་ངོམས་ཚངས་པའི་དབྱངས། །
ཐུགས་ཟབ་ཅིང་རྒྱ་ཆེ་མཁྱེན་བརྩེའི་གཏེར། །ཕ་མཚུངས་མེད་བླ་མའི་ཞབས་ལ་འདུད། །དུས་ཉིན་ཞིག་རིག་པ་དྭངས་བའི་ཚེ། །ཁྱེད་དད་བརྩོན་ལྡན་པའི་སློབ་མ་ལ། །
མདོ་རྒྱུད་ལམ་ནས་འོང་བ་ཡི། །གླུ་སྙན་པོ་ཚིག་འགའ་ལེན་གྱིས་ཉོན། །རྟེན་དལ་འབྱོར་མི་ལུས་རིན་ཆེན་འདི། །ཆེས་རྙེད་པར་དཀའ་ཞིང་འཇིག་སླ་བ། །དུས་ད་སྒྱུ
332



༄༅། །རེ་ལན་གཅིག་ཐོབ་པ་འདི། །ད་དོན་མེད་བྱེད་ན་སྨྱོན་པ་ཡིན། །སྤྱིར་འཁོར་བའི་གནས་ན་བདེ་བ་མེད། །སྒོས་ངན་སོང་སྡུག་བསྔལ་ཤུགས་རེ་
དྲག །རང་མྱོང་ན་བཟོད་པའི་སྐབས་མེད་པས། །དེར་མི་སྐྱེའི་ཐབས་ལ་འབད་པར་འཚལ། །ལྷ་ཚངས་དང་དབང་པོ་ལ་སོགས་པ། །སླར་མནར་མེད་འབར་བའི་མེས་
ང བསྲེགས་ན། །དཔལ་སྲིད་པའི་ཕུན་ཚོགས་འབྱོར་རྒུད་ལ། །གདེང་ཅུང་ཟད་ཙམ་ཡང་ཡོད་མ་ཡིན། །སྔར་འདོད་ཡོན་རོ་ལ་ཇི་ཙམ་སྤྱད། །ད་བསམས་ན་སྙིང་པོ་ཅི་འདྲ་
འདུག །ཁྱོད་རང་གིས་རང་ཉིད་མ་བསླུ་བར། །དུས་གཏན་གྱི་འདུན་མ་སྒྲུབ་རེ་རན། །སྔོན་བྱོན་པའི་གྲུབ་ཐོབ་གོང་མ་བཞིན། །བློ་འདི་སྣང་བྱ་བ་ཕྱམ་གྱིས་བོར། །གནས་
འདུ་འཛིས་དབེན་པར་ཚེ་ལྷག་འདིར། །སེམས་འགྱོད་མེད་ལྷ་ཆོས་སྒྲུབ་འཚལ་ལོ། །གླུ་འདི་ཉིད་བླངས་པའི་རྣམ་དཀར་དགེ །གཞན་དུས་གསུམ་བསགས་པའི་དགེ་བའི་
མཐུས། །བུ་སློབ་མ་ཡང་སློབ་སངས་རྒྱས་ནས། །བསྟན་འགྲོ་བ་ཡོངས་ལ་ཕན་པར་ཤོག །ཅེས་པ་འདི་ཡང་སྐལ་ལྡན་སློབ་བུ་སྙན་གྲགས་ལ་གདམས་པའོ། །བླ་མ་དཀོན་མཆོག་གསུམ་
333



མགུར་འབུམ་སྨད་ཆ་
ལ་འདུད། །ཐུགས་རྗེས་གཟིགས་ལ་བྱིན་གྱིས་རློབས། །རྣལ་འབྱོར་ཚོགས་དྲུག་རང་གྲོལ་ངས། །ཕན་པའི་སྙིང་གཏམ་བཤད་ཀྱིས་ཉོན། །ཚེ་ཐུང་ནམ་འཆི་ཆ་མེད་
སོམས། །བློ་ཁ་ནང་དུ་ཚུར་ཕྱོགས་ལ། །རང་གི་རྒྱུད་ལ་ལེགས་པར་རྟོགས། །མི་དགེ་སེམས་སྤོངས་དགེ་བའི་སེམས། །ཁྱད་པར་ཅན་གྱི་ངང་ཉིད་ལས། །མདོ་སྔགས་
ཟུང་དུ་འབྲེལ་བ་ཡི། །ཟབ་དང་རྒྱ་ཆེའི་ལམ་བཟང་མཆོག །ཉིན་མཚན་མེད་པར་ཉམས་སུ་ལོངས། །ཕྱོགས་དང་རིས་སུ་མ་ཆད་པའི། །ཆོས་དང་གང་ཟག་སུ་ལ་ཡང་། །
ཕྱོགས་མེད་དད་གུས་དག་སྣང་སྦྱོངས། །བསྟན་དང་འགྲོ་ལ་གང་ཕན་མཛོད། །དེ་ལྟར་བྱས་ན་ཚེ་འདིར་ཡང་། །རང་གཞན་དོན་གཉིས་འགྲུབ་པར་འགྱུར། །ཆོས་དང་
མཐུན་པའི་སྙིང་གཏམ་འདི། །ཐོས་ཚད་ཡོངས་ལ་ཕན་པར་ཤོག །ཅེས་པ་འདི་ནི་སྐལ་ལྡན་སློབ་བུ་བན་ཐོ་ལ་སྨྲས་པའོ། །ཆོས་པའི་ཁྱད་ཆོས་བཞི་ལྡན་པའི། །ཆོས་མཛད་ཡོངས་ལ་
གུས་པས་འདུད། །བདག་གིས་ཆོས་པའི་མཚང་བཞི་དང་། །ཁྱད་ཆོས་བཞི་པོ་གསལ་བར་བཤད། །རང་དང་གཞན་གྱི་སློབ་མའི་རིགས། །ཞལ་གདམས་ཞུ་ཚད་ཀུན་*



༧ ༄༅། །གྱིས་ཉོན། །རང་གི་ནོར་ལ་སེར་སྣ་ཆེ། །མི་ཡི་ནོར་ལ་ཧམ་པ་ཆེ། །དོན་དག་མེད་བཞིན་ཁོང་ཁྲོ་ཆེ། །གཞན་ལ་ཕྲག་དོག་འགྲན་སེམས་
ཆེ༑ །ཆོས་པ་རྣམས་ཀྱི་མཚང་ཆེན་བཞི། །ཡིན་པས་ཀུན་གྱིས་དུག་བཞིན་སྤོངས། །བླ་མ་ཡོངས་ལ་དད་གུས་ཆེ། །མཆེད་གྲོགས་ཡོངས་ལ་བརྩེ་གདུང་ཆེ། །སེམས་
ཚ# ཅན་ཡོངས་ལ་སྙིང་རྗེ་ཆེ། །ཆོས་ལུགས་ཡོངས་ལ་དག་སྣང་ཆེ། །ཆོས་པ་རྣམས་ཀྱི་ཁྱད་ཆོས་བཞི། །ཡིན་པས་ཀུན་གྱིས་སྨན་བཞིན་སྟེན། །བཀའ་ཕྱག་ཆུ་བོ་གཉིས་
# འདྲེས་ཀྱི། །ཞལ་གདམས་ཀུན་གྱི་མཐར་ཐུག་ཡིན། །ཆོས་མཛད་རྣམས་ཀྱི་སྙིང་ལ་ཆོངས། །ཐོས་ཚད་སེམས་ལ་ཕན་པར་ཤོག །ཅེས་པ་འདི་ནི་མགོ་ལོག་གསེར་ཐའི་ཕྱོགས་ཀྱི་དད་ཅན་
སློབ་བུ་པདྨ་ཀུན་བཟང་དང་མི་འགྱུར་གཉིས་ལ་སྨྲས་པའོ། སྙིང་ཁ་ཆོས་ཀྱི་འཁོར་ལོ་ནས། །རྩ་བའི་བླ་མ་ཡར་ལ་བཞེངས། །བག་ཡོད་དྲན་དང་ཤེས་བཞིན་ཀྱང་། །དེ་དང་མཉམ་དུ་
བཞེངས་སུ་གསོལ། །གང་ལ་ལེ་ལོ་གཅིག་ཡོད་པ། །དེ་ལ་ཆོས་ཀུན་མེད་པ་ཡིན། །ཅི་ཡང་དྲན་མེད་ཐོམ་མེ་བ། །དེ་ཀ་མ་རིག་འཁྲུལ་བའི་རྒྱུ། །གཏི་མུག་ཟེར་བའི་རོ་



་
མགུར་འབུམ་སྨད་ཆ
ཉལ་མཁན། །ཕན་པར་བཟུང་ཡང་གནོད་པ་བསྐྱལ། །གཉིད་ཀྱི་བདེ་ལ་ཆགས་པ་ཡི། །དོན་ཆེན་རབ་ཏུ་ཤོར་ལ་ལྟོས། །གང་ལ་བརྩོན་འགྲུས་གཅིག་ཡོད་པ། །དེ་ལ་
ཆོས་ཀུན་ཡོད་པ་ཡིན། །ཅི་ཡངས་ལེ་ཧྲིག་གེ་བ། །དེ་ཀ་རང་རིག་ཡེ་ཤེས་ཏེ། །འོད་གསལ་ཟེར་བའི་སྒྲ་བོ་ཆེ། །རང་རིག་རང་གསལ་འདི་ལ་ཟེར། །ཐོ་རངས་རིག་པ་
གསལ་བའི་དུས། །སྟོན་པ་རྫོགས་སངས་རྒྱས་ལ་ལྟོས། །སྔ་བར་ཡར་ལ་མིལང་བར། །ཉི་ཤར་བར་དུ་ཉལ་བ་དེ། །ཆོས་པ་ཡོངས་ཀྱི་ལྟས་ངན་ཡིན། །དེ་ཡང་དམར་
ཆེན་གཏོར་མས་བཟློག །ཅེས་པ་འདིའི་ཐོ་རངས་ཁར་ཉལ་ཡོད་དུས་རང་ལ་རྩེ་མཚར་ལྟ་བུར་སྨྲས་པའོ། །གསར་རྙིང་ཆོས་ལུགས་ཀུན་མཁྱེན་པའི། །ཕ་རྒན་ཆོས་ཀྱི་རྒྱལ་པོ་ལ། །བུ་ངས་རྒྱུན་
ཏུ་གསོལ་བ་འདེབས། །བསྟན་འགྲོར་ཕན་པར་བྱིན་གྱིས་རློབས། །མཁའ་ལ་འཕྱོ་བའི་གཡུ་འབྲུག་ང་། །རྒས་རུང་ཟེ་བ་མ་ཉམས་འདུག །ནགས་ཁྲོད་འགྲིམ་པའི་རྒྱུ་
སྟག་དེ། །རྒྱས་རུང་ཐིག་ལེ་མ་ཉམས་འདུག །རྫ་ལུང་འགྲིམ་པའི་འབྲོང་པོ་དེ། །རྒས་རུང་རུ་ཐུར་མ་ཉམས་འདུག །རྒྱལ་ཁམས་འགྲིམ་པའི་རྣལ་འབྱོར་ང་། །རྒས་



།རུང་དབང་པོ་མ་ཉམས་འདུག །བྱ་རྒྱལ་ཁྱུང་ཆེན་རྒས་ན་ཡང་། །ད་དུང་ནམ་འཕང་བསྟོད་ལ་སྤྲོ། །སྟོབས་ལྡན་གླང་ཆེན་རྒས་ན་ཡང་། །ད་
དུང་ཁུར་ཆེན་འཁུར་ལ་སྤྲོ། །རྟ་མཆོག་ཅང་ཤེས་རྒས་ན་ཡང་། །ད་དུང་ཐང་ཆེན་གཅོད་ལ་སྤྲོ། །རྣལ་འབྱོར་ཞབས་དཀར་རྒས་ན་ཡང་། །ད་དུང་འགྲོ་དོན་བྱེད་ལ་སྤྲོ། །
དེང་ནས་ཚེ་རབས་ཐམས་ཅད་དུ། །ཕན་བདེ་འབྱུང་གནས་བསྟན་པ་དང་། །མར་གྱུར་སེམས་ཅན་ཐམས་ཅད་ལ། །ཕན་ཐོགས་དཔག་མེད་འབྱུང་བར་ཤོག །ཅེས་པ་འདིན་དད་
|ཅན་འགའ་རེས་ཁོང་དགུང་ལོ་མཐོ་རུང་དབང་པོ་གསལ་ཞིང་འགྲོ་དོན་བྱེད་པ་ལ་སྤྲོ་བ་བཀའ་དྲིན་ཆེ་བར་གདའ་ཟེར་དུས་རང་གི་ཡིད་ལ་ཤར་བ་ལྟར་སྨྲས་པའོ། །ཁྱུང་དང་སེང་གེ་མཐུན་པའི་བུ། །སེང་གེ་རྐང་པ་བརྒྱད་
པ་ཟེར། །དུང་དང་ཆུ་སྲིན་མཐུན་པའི་བུ། །ཆུ་སྲིན་མ་ག་ར་ཞེས་ཟེར། །སྲམ་དང་ཉ་གཉིས་མཐུན་པའི་བུ། །ཉ་ཆེན་སྤུ་སྐྱེས་ཞེས་སུ་གྲགས། །གསར་རྙིང་གཉིས་ཀ་
མཐུན་པའི་བུ། །རྣལ་འབྱོར་ཞབས་དཀར་ཞེས་སུ་གྲགས། །ཆ་ལུགས་ཀུན་དང་མི་མཐུན་ཀྱང་། །ཆོས་ལུགས་ཀུན་དང་མཐུན་པ་མཚར། །ཕྱི་རབས་རྗེས་འཇུག་བུ་སློབ་
རྩ་ དཀའ་གནཔ་དང་། །མར་གྱུར་སེམས་ཅན་ཐམས་ཅད་ལ། །ཕན་ཐོགས་དཔག་མེང་ཀསལ་ལ་
མཐུན་པའི་བུ། །རྣལ་མཐུན་པའི་བུ། །ཆུ་སྲིན་མ་ག་ར་ཞེས་ཟེར། ད ་གཡང་འཤོར་བ་ལྟརསྨྲས་པའོ། །ཁྱུང་དང་སེང་ག་གམར་འབྱུང་བར་ཤོག །ཅེས་པ་འདི་རེད་
337



རྣམས། །ཆོས་ལུགས་ཀུན་དང་མཐུན་པར་མཛོད། །ཅེས་པ་འདི་ཡང་ཉིན་ཞིག་སེམས་ལ་ཤར་ཚེ་རྗེས་འཇུག་བུ་སློབ་རྣམས་ཀྱི་སེམས་ལ་ཕན་ཕྱིར་སྨྲས་པའོ། །བླ་མ་རྣམས་ལ་གསོལ་བ་འདེབས། །མི་
རྟག་དྲན་པར་བྱིན་གྱིས་རློབས། །སྐྱེས་པའི་ཐ་མ་འཆི་བ་ཡིན། །ཞེན་ཆགས་ཅན་ལ་འདུག་དབང་མེད། །འདུས་པའི་ཐ་མ་འབྲལ་བ་ཡིན། །བརྩེ་གདུང་ཅན་ལ་འགྲོགས་
དབང་མེད། །བསགས་པའི་ཐ་མ་འཛད་པ་ཡིན། །སེར་སྣ་ཅན་ལ་ཁྱེར་དབང་མེད། །མཐོན་པོའི་ཐ་མ་ལྟུང་བ་ཡིན། །ཁེངས་དྲེགས་ཅན་ལ་སྡོད་དབང་མེད། །འཇིག་རྟེན་
ཕྱི་མར་འགྲོ་ངེས་ཡིན། །ལྷ་ཆོས་མ་གཏོགས་ཕན་པ་མེད། །ཕྱི་མར་བདེ་ཞིང་སྐྱིད་འདོད་ན། །ཐམས་ཅད་དམ་པའི་ལྷ་ཆོས་མཛོད། །ཐོས་ཚད་རྣམས་ཀྱིས་མི་རྟག་པ། །
དྲན་ནས་ཆོས་ལ་སྤྱོད་པར་ཤོག །ཅེས་པ་འདི་ནི་ཁེ་རུས་སྙིང་དཀར་གྱི་རུ་སྐོར་གྱི་ཡོན་བདག་རྣམས་ལ་ཞབས་དཀར་བས་སྨྲས་པའོ། །དྲིན་ཅན་བླ་མ་རྣམས་ལ་གསོལ་བ་འདེབས། །ལེགས་ཉེས་བླང་
དོར་ཤེས་པར་བྱིན་གྱིས་རློབས། །མི་ལ་རྟོག་དཔྱོད་མེད་ན་དུད་འགྲོ་ཡིན། །རྟ་ལ་གོམ་འགྲོས་མེད་ན་བོང་བུ་ཡིན། །རྟོག་དཔྱོད་སྔོན་དུ་ཐོངསན་མཁས་པ་ཡིན། །འགྱོད་པ་ཙྪཱ



ཅ
བ རྒྱ་ བདུན་ཅུ་ཐམ་པ་
༄༅། །རྗེས་ནས་སྐྱེས་ན་བླུན་པོ་ཡིན། །ཉིན་མཚན་བསམ་པ་ལས་ནི་བློ་འབྱུང་ཞིང་
། །ཞིབ་མོ་བསགས་པ་ལས་ནི་ཟས་ནོར་འབྱུང་། །ཆོས་དང་
གྲོགས་ལ་རྙིང་པ་བཟང་བ་ཡིན། །གོས་དང་ལྷམ་ལ་གསར་པ་དྲོ་བ་ཡིན། །བུ་མོ་འགྲོ་ས་ཐག་རིང་གནས་ཡིན་ཞིང་། །བན་དེ་འགྲོ་ས་དབུས་གཙང་ཆོས་ཡུལ་ཡིན། །བྱེའུ་
ཆུང་ཉལ་ཤེས་ཚེར་མའི་གསེབ་ན་བདེ། །བློ་ལྡན་ཐབས་མཁས་དགྲ་ཡི་ནང་ན་བདེ། །དུག་སྦྲུལ་གདུག་ཅན་གང་གིས་མཐོང་ཡང་སྡང༌། །ཞེ་སྡང་ཅན་ལ་སུ་ཞིག་འགྲོགས་
༼ ཀྱང་འཁོན། །རྩལ་མེད་ཁྱིམ་བྱ་ཁྱིམ་ཚང་ནང་ན་བདེ། །ཁྱིམ་པ་ཆོས་བྱེད་རང་ཡུལ་བསྡད་ན་བོཟང་། །རྩལ་ལྡན་བྱ་རྒོད་བྲག་དམར་ཐེམ་ན་བདེ། །རྟོགས་ལྡན་རྣལ་འབྱོར་
རི་ཁྲོད་དབེན་པར་སྐྱིད། །རླན་ལ་མ་བརྟེན་མེ་ཏོག་སྐྱེ་བ་དཀོན། །སེམས་ལ་མ་བརྟེན་སངས་རྒྱས་འབྱུང་བ་དཀའ། །བསྟན་དང་འགྲོ་ལ་ཕན་འདོགས་བྱེད་འདོད་ན། །རིག་
གནས་གཞུང་ལུགས་མང་པོར་སྦྱངས་ན་ལེགས། །ཚེ་གཅིག་ལུས་གཅིག་སངས་རྒྱས་ཐོབ་འདོད་ན། །ཡེངས་མེད་སེམས་ལ་ལྟ་བ་མན་ངག་ཡིན། །དེ་ལྟར་ཤེས་ནས་བླང་ ཉྩ



དོར་བྱེད་ནུས་ན། །འདི་ཕྱི་ཀུན་ཏུ་བདེ་ཞིང་སྐྱིད་པར་འགྱུར། །གླུ་འདི་ཐོས་ཚད་ཆོས་པ་འཇིག་རྟེན་པ། །ཀུན་གྱི་རྒྱུད་ལ་ཕན་ཐོགས་འབྱུང་བར་ཤོག །ཅེས་པ་འདིནི་རྒྱུད་པ་གྲྭ་ཚང་
གི་ཡོན་བདག་རྣམས་ལ་སྨྲས་པའོ། །མཁས་གྲུབ་གོང་མ་རྣམས་ལ་གསོལ་བ་འདེབས། །ལུགས་གཉིས་བླང་དོར་ཤེས་པར་བྱིན་གྱིས་རློབས། །ལྷན་ལྷོན་བསྡུས་པའི་གོན་པ་ཕྱུག་པོ་
ཚོས༑ །མི་གོན་ན་ཡང་མེད་པོས་གོན་ན་དྲོ། །སློང་མོ་བྱས་པའི་སྤྲང་ཟས་རྒྱག་པ་ཚོས། །མི་ཟ་ན་ཡང་ལྟོགས་པས་ཟོས་ན་ཞིམ། །སྣ་ཚོགས་བསྡུས་པའི་བསླབ་བྱ་མཁས་
པ་ཚོས། །མི་ཉན་ན་ཡང་བླུན་པོས་ཉན་ན་ཕན། །ཞེ་སྡང་གདུག་རྩུབ་ཆེ་བས་འཁྲུག་པ་སློང་། །འདོད་ཆགས་ཞེན་པ་ཆེ་བས་རྐུ་འཕྲོག་བྱེད། །མི་ཤེས་གཏི་མུག་ཆེ་བས་
ཆོས་ལ་སྡང་། །ཕྲག་དོག་བསམ་ངན་ཆེ་བས་སེམས་མི་བདེ། །རང་མཐོང་ང་རྒྱལ་ཆེ་བས་གཞན་ལ་འགྲན། །དུག་གསུམ་དུག་ལྔ་ཆེ་བས་རང་གཞན་འཕུང་། །མི་གཙང་
ཟོས་ན་ཞིམ་པོ་ག་ལ་འོང་། །ཁྱི་ཡིས་ཟོས་ན་བུ་རམ་ལས་ཀྱང་ཞིམ། །ཆོས་མིན་བྱས་ན་ཆོས་པ་ག་ལ་འོང་། །ཟོག་པོས་བྱས་ན་དམ་པའི་ཆོས་ལས་ལྷག །རྟུག་དྲི་བཏང་ན་རྒྱུ
ང ཆ



༧ ༄༅། །རླུང་ཁམས་སོང་ལགས་ཏེ། །དྲི་ཞིམ་མི་འབྱུང་ཉལ་གྲོགས་ངོ་ཚ་འཆོར། །གཡོ་སྒྱུ་བྱས་ན་ལྟོ་གོས་ཡོང་ལགས་ཏེ། །གཞན་ཡིད་མི་འོང་
ཆོས་གྲོགས་ངོ་ཚ་འཆོར། །ཁྱིམ་མཚེས་འགྲན་སེམས་ཅན་གྱིས་བསྟོད་ར་ལས། །ཕ་མས་ངན་མཚང་བྲུས་ཤིང་བརྡུངས་ན་དགའ། །སེམས་ངན་རྒན་མོས་མ་ཎི་བཏོན་པ་
# ལས༑ །སེམས་བཟང་རྒད་པོས་སྐད་ཆ་བཤད་ན་དགའ། །གླུ་འདི་ཐོས་ཚད་སྐྱེ་བོ་ཕོ་མོ་ཡིས། །ལེགས་ཉེས་ཤེས་ནས་བླང་དོར་བྱེད་པར་ཤོག །ཅེས་པ་འདི་ནི་མདོབའི་ཡོན་བདག་
རྣམས་ལ་སྨྲས་པའོ། །གྲུབ་མཐའི་ཕྱོགས་རིས་མ་མཆིས་པའི། །བླ་མ་གོང་མ་རྣམས་ལ་འདུད། །གསར་རྙིང་གྲུབ་མཐའ་ཐམས་ཅད་ཀྱི། །ཕྱོགས་རིས་ཞི་བར་བྱིན་གྱིས་
རློབས། །དགེ་ལྡན་བསྟན་པའི་གཞི་མ་ལ། །རྙིང་མ་བསྟན་པའི་ཟུར་རྒྱན་དགོས། །འགལ་མེད་གྲོགས་སུ་ཤར་ཙན། །ཐུབ་བསྟན་ཡུན་རིང་གནས་པར་འགྱུར། །གསར་
རྙིང་གྲུབ་མཐའ་མ་ལུས་པ། །རྒྱལ་བསྟན་ཁོ་ན་ཡིན་པས་ན། །ཀུན་ལ་དག་སྣང་མཛོད་ཅིག་ཅེས། །པཎ་ཆེན་སྔ་ཕྱི་རྣམས་ཀྱིས་གསུངས། །ཕྱོགས་ལྷུང་གདོན་ཆེན་ཁོག་ཏུ་



མགུར་འབུམ་སྨད་ཆ
ཞུགས། །གཅིག་གིས་གཅིག་ལ་སྡང་བྱསན། །རྒྱལ་བསྟན་ཉམས་པར་འགྱུར་རོ་ཞེས། །མཁས་གྲུབ་གོང་མ་མང་པོས་གསུངས། །གསར་མས་རྙིང་མ་མ་དར་ན། །རྙིང་
མས་གསར་མ་མ་དར་ན། །སྙམ་པའི་བསམ་ངན་གཅིག་སྐྱེས་ཀྱང་། །གཉིས་ཀའི་བསོད་ནམས་འཛད་པར་འགྱུར། །གསར་རྙིང་ཐམས་ཅད་དར་གྱུར་ན། །སྙམ་པའི་
བསམ་པ་གཅིག་སྐྱེས་ཀྱང༌། །བསོད་ནམས་དཔག་ཏུ་མེད་པ་འཐོབ། །བསྟན་པ་དར་ཞིང་རྒྱས་པར་འགྱུར། །དེ་ཕྱིར་ང་ཡི་རྗེས་འཇུག་རྣམས། །གསར་རྙིང་ཕྱོགས་རིས་
མ་མཛད་པར། །ཀུན་ལ་དག་སྣང་སྦྱོང་བཞིན་དུ། །བསྟན་འགྲོ་ཡོངས་ལ་གང་ཕན་མཛོད། །དེ་ལྟར་ངེས་པར་མཛད་ནུསན། །བདེ་སྐྱིད་ཉི་མ་འཆར་རོ་ཞེས། །རྣལ་
འབྱོར་ཞབས་དཀར་པ་ཡིས་སྨྲས། །ཐོས་ཚད་ཡོངས་ལ་ཕན་པར་ཤོག །ཅེས་པ་འདི་ནི་རང་གི་སློབ་མ་ཡང་སློབ་རྣམས་ལ་སྨྲས་པའོ། །སྔོན་གྱི་ལེགས་བྱས་བསོད་ནམས་མཐུ་དཔལ་
ལས༑ །རིགས་གཟུགས་འབྱོར་བའི་དཔལ་གྱིས་རབ་བརྒྱན་ཞིང་། །བསྟན་ལ་རབ་གུས་ལྷག་བསམ་དགེ་བ་ཡིས། །དད་ཅན་ཡོན་བདག་རྣམས་ལ་འདི་སྐད་ཞུ། །དེང་གླུ



ཅ
བརྒྱ་ དོན་གཉིས་
» ༄༅། །དུས་ལུས་ལ་ནད་མེད་བདེ་ཞིང་སྐྱིད། །དཀོན་མཆོག་མཆོད་དང་དཀར་པོ་དགེ་བརྩོན་ངོས། །གནས་ཞེས་ཐོས་པས་དགའ་བའི་སྤུ་ལོང་
གཡོས། །འདིར་ཡང་ལུས་སེམས་དགེ་ལ་འདུན་བཞིན་གནས། །སྐབས་དོན་མི་ལུས་ཐོབ་ཅིང་དམ་པའི་ཆོས། །སྒྲུབ་ལ་རང་དབང་ཡོད་པའི་དུས་འདི་རུ། །སྙིང་ནས་
# དཀར་པོའི་ལྷ་ཆོས་མ་བྱསན། །ཕྱི་ནས་སྒྲུབ་དབང་མེད་པས་བསམ་བློ་ཐོངས། །དཀོན་མཆོག་མཆོད་དང་དགེ་འདུན་བསྙེན་བཀུར་དང་། །རང་ལ་ལྟོས་བཅས་བྱམས་པས་
སྐྱོང་བ་དང་། །དམན་པར་སྙིང་བརྩེ་སྦྱིན་པ་གཏོང་བ་སོགས། །ཡ་རབས་ཁྱིམ་པའི་ཚུལ་ཡིན་དེ་ལ་འབོད། །ལས་དང་བྱ་བ་གང་དང་ཅི་བྱེད་ཀྱང་། །ཞིབ་མོའི་བློ་ཡིས་
བསམ་གཞིག་ལེགས་བཏང་ནས། །འཕྲལ་དུ་བདེ་ཞིང་ཕུགས་སུ་ཕན་ངེས་པའི། །ཚུལ་དེ་དག་ནི་བརྩོན་པས་བསྒྲུབས་ན་ལེགས། །བག་མེད་གླུ་གར་ཆང་དང་རྩེད་མོ་
དང་། །མི་དང་དུད་འགྲོ་གསོད་དང་བཅིངས་པ་དང་། །གཞན་ནོར་བརྐུ་དང་བྱི་བོ་བྱེད་པ་སོགས། །ངན་སྤྱོད་མི་དགེའི་ལས་རྣམས་སྤངས་ན་དགེ །ཟླ་དུས་ཉ་སྟོང་བརྒྱད་



གསུམ་དུས་ཆེན་ལ། །རྒྱལ་བས་ཁྱིམ་པའི་རྟེན་ལ་རབ་བསྔགས་པའི། །བསྙེན་གནས་ཡན་ལག་བརྒྱད་པ་རབ་བླངས་ནས། །བསླབ་བྱ་དང་བཅས་ནན་ཏན་སྲུང་བར་
མཛོད། །དཀར་པོའི་སེམས་ཀྱིས་དགེ་བསྐུལ་ཡི་གེ་ལགས། །འདི་བཞིན་སྒྲུབས་དང་ཚེ་རབས་ཀུན་ཏུ་བདེ། །ཡིག་རྟེན་སྟོང་མིན་ཙམ་གྱི་དངོས་པོ་བཅས། །རང་གནས་
མཚམས་ཁང་ནང་ནས་ཟླ་ཚེས་ཕུལ། །ཞེས་པ་འདི་ནི་དབུས་གཙང་གི་ཡོན་བདག་འགའ་རེར་ཕོན་ཕྱིར་སྨྲས་པའོ། །བླ་མ་གོང་མ་རྣམས་ལ་གསོལ་བ་འདེབས། །གོང་མའི་རྣམ་ཐར་ཟིན་པར་
བྱིན་གྱིས་རློབས། །དད་བརྩོན་ཤེས་རབ་སྙིང་རྗེ་ལྡན་པ་ཡི། །སློབ་མ་རྣམས་ལ་སྙིང་གཏམ་བཤད་ཀྱིས་ཉོན། །ཕན་བདེ་ལེགས་ཚོགས་ཡོན་ཏན་མ་ལུས་པའི། །འབྱུང་
གནས་བླ་མ་ཡིན་པས་གསོལ་བ་ཐོབས། །ཆོས་ཀྱི་བར་ཆོད་ཕ་མནོར་རྫས་ཡིན། །ཕ་ཡུལ་ཕ་མ་ནོར་རྫས་བློ་ཡིས་ཐོངས། །ཆོས་ཀྱི་རྩ་བ་བྱམས་དང་སྙིང་རྗེ་དང་། །རིན་
ཆེན་སེམས་མཆོག་ཐུགས་དམ་མཐིལ་དུ་ཟུངས། །དབུ་རྫོགས་ཕྱག་ཆེན་ལྟ་བ་གང་ཡིན་ཡང་། །དོན་ལ་གཅིག་པས་གང་མོས་ཉམས་སུ་ལོངས། །ཆོས་
ཚེ
ར
344



༄༅། །ཤེས་བཞིན་དུ། །རྒྱལ་སྲས་སྤྱོད་པ་རྣམས་ལ་འཇུག་པར་གྱིས། །དེ་ལྟར་ལྟ་སྤྱོད་གཉིས་པོ་ཟུང་འབྲེལ་ན། །རང་གཞན་དོན་གཉིས་ལྷུན་གྱིས་
འགྲུབ་པར་འགྱུར། །སྙིང་གཏམ་མ་བརྗེད་ཀུན་གྱིས་ཡིད་ལ་ཟུངས། །ངས་ཀྱང་ཁྱེད་རྣམས་མི་བརྗེད་སེམས་ལ་འཛིན། །ཚེ་མཇུག་འདི་ལ་ད་དུང་མཇལ་བ་དང་། །ཕྱི་
མར་དག་པའི་ཞིང་ནས་མཇལ་བར་ཤོག །ཅེས་པ་འདི་ནི་རྣལ་འབྱོར་ཞབས་དཀར་བས་བླ་མ་འཇིགས་མེད་རང་གྲོལ་སོགས་ཁམས་དང་མགོ་ལོག་ཕྱོགས་ཀྱི་དད་ཅན་སློབ་མ་རྣམས་ལ་སྨྲས་པའོ། །ཀུན་བཟང་རྡོ་རྗེ་
འཆང་དང་ཐུབ་དབང་སོགས། །དངོས་བརྒྱུད་བླ་མ་རྣམས་ལ་ཕྱག་འཚལ་ལོ། །སངས་རྒྱས་རྣམས་ཀྱིས་གང་ཟག་དབང་པོ་རབ། །ཚེ་གཅིག་སངས་རྒྱས་གོ་འཕང་འཐོབ་
པའི་ཕྱིར། །གསང་སྔགས་རིམ་གཉིས་མཐར་ཐུག་འོད་གསལ་དོན། །རྩལ་དུ་བཏོན་ཏེ་འོད་གསལ་རྫོགས་ཆེན་བསྟན། །འདིརནི་ཆོས་ཀུན་བློ་ཡིས་བཏགས་པ་ཙམ། །མ་
གཏོགས་རང་བཞིན་གྲུབ་པ་རྡུལ་ཙམ་ཡང་། །མེད་བཞིན་སྣང་བ་ཡིན་ཕྱིར་བློས་བྱས་ཀྱི། །མཚང་ཀུན་རིག་ནས་ཡུལ་མེད་ཟང་ཐལ་གྱི། །ངང་དུ་བཞག་ནས་འོད་གསལ་



མངོན་སུམ་དུ། །རྟོགས་བྱེད་བློ་འདས་རྫོགས་ཆེན་ལྟ་བ་སྟེ། །ཤིན་ཏུ་ཟབ་པའི་གནས་འདི་རྟོགས་པ་ལ། །བླ་མ་གང་ཡིན་ཞིག་གིས་མི་ཆོག་གིས། །རྒྱལ་བའི་དགོངས་
པའི་མཐར་ཐུག་རྙེད་པ་ཡི། །བླ་མ་རྟོགས་ལྡན་ཞིག་ལ་བརྟེན་པ་གཅེས། །དེ་ཕྱིར་འདིནི་ཐེག་པ་ཐམས་ཅད་ཀྱི། །ཡང་རྩེ་སྔགས་ཀྱི་ལྟ་བའི་མཐར་ཐུག་ཡིན། །མྱུར་དུ་
སངས་རྒྱས་གོ་འཕང་འཐོབ་འདོད་པས། །ཉམས་སུ་ལོངས་དང་ཚེ་གཅིག་སངས་རྒྱས་འགྱུར། །གལ་ཏེ་ཚེ་འདིར་ཉམས་སུ་མ་ལོན་ཀྱང་། །ཐེག་པའི་ཡང་རྩེ་རྫོགས་པ་
ཆེན་པོ་འདི། །ལྟ་བ་མཐོན་པོ་ཡིན་རྒྱུ་རེད་སྙམ་དུ། །དག་སྣང་སྦྱོངས་དང་བསོད་ནམས་ཆེན་པོ་ཡོང་། །ཞེས་སེམས་ལ་ཤར་ཚེ་སྐལ་བཟང་སློབ་མ་དབང་པོ་ཡང་རབ་རྣམས་ལ་ཕན་ཕྱིར་སྨྲས་པའོ། །
ཆུང་ནས་དགེ་བའི་བཤེས་བསྟེན་ཐོས་བསམ་བྱས། །ཆེར་སོང་རི་ཁྲོད་དབེན་པར་སྒོམ་སྒྲུབ་བྱས། །ཚེ་མཇུག་བསྟན་འགྲོ་ཡོངས་ལ་གང་ཕན་བྱས། །མི་རྒན་ང་ཡི་བྱ་བ་
ཚར་ནས་གདའ། །དནི་ཚེ་ལྷག་ཅི་ཙམ་ཡོད་ཀྱི་བར། །ཐུགས་རྗེ་ཆེན་པོ་སེམས་ཉིད་ངལ་གསོ་བཞིན། །དབེན་པའི་གནས་སུ་སྒོ་གསུམ་རང་བབ་བཞག །སེམས་ཉིད་འོད་



* ༄༅། །གསལ་དབྱིངས་སུ་ངལ་གསོ་བྱ། །སྔོན་བྱོན་རྒྱལ་བ་གོང་མའི་རྣམ་ཐར་དང༌། །ཕ་ངའི་རྣམ་ཐར་སྐྱོང་འདོད་བུ་ཆེན་རྣམས། །ཆོས་བརྒྱད་ཚེ་
འདིའི་བྱ་བ་བློ་ཡིས་ཐོངས། །དབེན་པའི་གནས་སུ་ཚེ་དང་སྒབ་པ་སྙོམས། །དེ་ལྟར་མཛདན་བླ་མའི་ཞབས་ཏོག་དང་། །ཕ་མའི་དྲིན་གཟོ་སེམས་ཅན་འགྲོ་དོན་རྣམས། །
# འགྲུབ་ཅེས་དམ་པ་གོང་མས་ཡང་ཡང་གསུངས། །གསུང་བཞིན་ལྷ་ཆོས་ཡོང་བའི་སྨོན་ལམ་འདེབས། །ཞེས་པ་འདི་ནི་སྔོན་སྦྱངས་ལས་ཀྱི་འཕྲོ་ཅན་དགུ་རོང་སྤྲུལ་སྐུ་སོགས་དད་ཅན་རྗེས་འཇུག་སློབ་
མ་བུ་ཆེན་རྣམས་ལ་འབྲོང་ལུང་ནས་སྨྲས་པའོ། །ན་མོ་གུ་རུ། །དགོངས་པ་ཟབ་མོ་ནམ་མཁའ་དང་། །མཉམ་པའི་བླ་མར་ཕྱག་བྱས་ནས། །སེམས་ཉིད་མཁའ་ལས་རབ་ཡངས་པའི། །
རྣལ་འབྱོར་གླུ་དབྱངས་ལེན་ལ་ཉོན། །ལྟ་བ་ཧར་སངས་རྒྱ་ཡན་ཡིན། །སྒོམ་པ་དམིགས་གཏད་འཛིན་མེད་ཡིན། །སྤྱོད་པ་གུ་ཡངས་བློ་བདེ་ཡིན། །འབྲས་བུ་འཁོར་འདས་
སེམས་རྫོགས་ཡིན། །ཐམས་ཅད་སྒྱུ་མ་རྨི་ལམ་ཡིན། །སྣང་བཞིན་སྟོང་ལ་སྟོང་བཞིན་སྣང་། །སྣང་སྟོང་ཟུང་འཇུག་ཡངས་པ་ཡིན། །འབྲས་བུ་འཁོར་འདས་སེམས་ གླུ་



རྫོགས་ཡིན། །ཐམས་ཅད་རྒྱུ་མ་རྨི་ལམ་ཡིན། །རྣལ་ནི་ཆོས་ཉིད་རྣལ་མའི་དོན། །འབྱོརནི་དེ་ལ་འབྱོར་བ་ཡིན། །དེ་ཕྱིར་དོན་གྱི་རྣལ་འབྱོར་ལགས། །ཡོངས་གྲགས་བླ་
མ་ཞབས་དཀར་ཟེར། །བླ་ནི་གོང་ན་མེད་པ་སྟེ། །མ་ནི་ཉམ་ཐག་འགྲོ་བའི་མ། །ཞབས་ནི་བླ་མའི་ཞབས་པད་བསྟེན། །དཀར་ནི་ཆོས་ལ་དཀར་བ་ཡིན། །གསང་མིང་
- ཚོགས་དྲུག་རང་གྲོལ་ཟེར། །ཚོགས་དྲུག་ཡུལ་གྱི་སྣང་བ་དང་། །དེར་འཛིན་རྟོགས་པ་སྟོང་ཉིད་ཀྱི། །དབྱིངས་སུ་རང་སར་གྲོལ་བ་ཡིན། །རང་གིས་རང་ལ་མིང་ཞིག་
པ བཏགས། །མིང་ལ་གུ་ཡངས་བློ་བདེ་ཟེར། །གནས་ལུགས་རྟོགས་པས་གུ་རེ་ཡངས། །ལྷ་ཆོས་བྱས་པས་བློ་རེ་བདེ། །མིང་ལ་བརྟེན་ནས་ཆོས་ཀྱི་དོན། །གོ་ཕྱིར་མིང་
དོན་གླུ་རུ་བླངས། །ཐོས་ཚད་ཡོངས་ལ་ཕན་པར་ཤོག །ཅེས་པ་འདི་ནི་དད་ཅན་བུ་སློབ་འགའ་རེས་ཁྱེད་ཀྱི་མཚན་རྣམས་ཀྱི་དོན་དང་མཐུན་པའི་ཞལ་གདམས་ཤིག་དགོས་ཞེས་བསྐུལ་ངོར་སྨྲས་པའོ། །དད་གཏོང་
བློ་གྲོས་གསུམ་མངའ་བའི། །སྐལ་ལྡན་སློབ་བུ་རྣམས་ཀྱིས་མཆོག །མཚན་སྙན་གཉན་ཐོག་ཚུལ་ཁྲིམས་ཞེས། །ཡོངས་ལ་གྲགས་པའི་སྐུ་དྲུང་དུ། །རྒྱལ་ཁམས་རྣམ་



༄༅། །དཀར་དགེ་ཕྱོགས་ལ། །བསྐུལ་བའི་རྣལ་འབྱོར་ཞབས་དཀར་བས། །རབ་ཏུ་བརྩེ་ཞིང་དུང་བའི་སྒོས། །གཏམ་སྙན་ཡི་གེར་བཀོད་ནས་
འབུལ། །ཁྱེད་ཀྱི་ལུས་སེམས་རབ་བདེ་ཞིང་། །ཆོས་ལྡན་བྱ་བ་སྒྲུབ་བཞིན་དུ། །གནས་པའི་གཏམ་སྙན་ཐོས་པའི་མོད། །དངོས་སུ་མཇལ་འདྲའི་དགའ་སྤྲོ་ཤར། །ཕྲན་
གྷ ཀྱང་བླ་མ་དཀོན་མཆོག་གི །ཐུགས་རྗེས་སྒྱུ་མའི་ལུས་པོ་བདེ། །འོད་གསལ་ཉི་མ་སྙིང་དབུས་སུ། །ཤར་བས་སེམས་ཀྱང་བདེ་བར་མཆིས། །དམ་པ་གོང་མའི་གསུང་
བཞིན་དུ། །བདག་གིས་ལེགས་པར་བཤད་པོ་ཡི། །ལམ་རིམ་བློ་སྦྱོང་རྣམས་ལ་ལྟོས། །རང་རྒྱུད་གྱོང་པོ་ཅི་ཐུལ་གྱིས། །འདི་ནས་ཁྱོད་ཀྱི་བསམ་དོན་ཀུན། །ཆོས་བཞིན་
འགྲུབ་པའི་སྐྱབས་འཇུག་བྱ། །ད་དུང་ཚེ་མཇུག་འདི་ཉིད་ལ། །ཡང་ཡང་མཇལ་བའི་སྨོན་ལམ་འདེབས། །མི་ལོ་སྟོང་ཕྲག་ཐུབ་པ་ཡི། །བྱང་ཕྱོགས་སྒྲ་མི་སྙན་གྱི་
ལུགས། །འཆི་བ་མེད་པའི་རིང་གཟུངས་སྒོས། །བསྒྲུབས་པའི་ཚེ་རིལ་བཅས་ཏེ་ཕུལ། །ཞེས་པ་འདི་ནི་དད་ལྡན་སློབ་མ་གཉན་ཐོག་ཚུལ་ཁྲིམས་ལ་ཕུལ་བའོ། །ངོ་མཚར་སྣང་རའི་གསེར་ཉྩ



ཁང་ཉམས་དགའན། །བསྟན་དང་འགྲོ་ལ་གང་ཕན་མཛད་བཞིན་དུ། །བཞུགས་པའི་མཁས་གྲུབ་གཉིས་འཛོམ་དགེ་བའི་བཤེས། །འབྲེལ་ཚད་དོན་ལྡན་མཆོག་གི་ཞབས་
དྲུང་དུ། །ཕྱོགས་མེད་རྒྱལ་ཁམས་སྐོར་བའི་རྣལ་འབྱོར་པ། །ངེས་མེད་རི་ཁྲོད་འགྲིམ་པའི་བྱ་བྲལ་བ། །ཆོས་མེད་གླུ་དབྱངས་ལེན་པའི་ཞབས་དཀར་བས། །ཟོལ་མེད་སྒོ་
གསུམ་གུས་པས་འདི་སྐད་ཞུ། །མགོན་ཁྱོད་གཟུགས་སྐུ་རབ་ཏུ་བདེ་ངོས་ནས། །བསྟོད་བསྔགས་ཚིགས་བཅད་གླེགས་བུ་ལྷ་རྫས་བཅས། །བསྩལ་བ་མ་ཉམས་ལག་ཏུ་
འབྱོར་བའི་མོད། །སེམས་ལ་དངོས་སུ་མཇལ་འདྲའི་དགའ་སྤྲོཤར། །རྣལ་འབྱོར་བདག་གི་སྒྱུ་ལུས་རྒས་ན་ཡང་
། །སེམས་ལ་ནམ་ཡང་རྒས་རྒྱུ་མ་བྱུང་བར། །རབ་ཏུ་
གསལ་བའི་ངང་ནས་ད་དུང་ཡང་། །བསྟན་དང་འགྲོ་དོན་གང་ནུས་བྱེད་བཞིན་མཆིས། །རྒྱུན་དུ་བླ་མར་དད་པ་སྐྱེས་གྱུར་ན། །བྱིན་རླབས་སེམས་ལ་འཇུག་པའི་སྔ་ལྟས་
ཡིན། །བདག་གི་རྒྱུད་ཀྱི་ཉམས་རྟོགས་ཡོན་ཏན་རྣམས། །ཁྱེད་ཀྱི་རྒྱུད་ལ་སྐྱེ་བའི་སྐྱབས་འཇུག་བྱ། །ཁྱེད་ཀྱང་རྨི་ལམ་ཙམ་གྱི་ཚེ་མཇུག་འདིར། །ཚེ་འདི་བློས་ཐོངས་ཉྷི
པུང་ཆོ



d
།སེམས་ཉིད་འོད་གསལ་གྱི། །ངང་ལ་ཞོག་དང་བཅོས་མིན་སྙིང་རྗེ་སོགས། །ཉམས་རྟོགས་ཤར་ནས་འགྲོ་ལ་ཕན་པར་འགྱུར། །ཡི་གེའི་རྟེན་
དུ་སྐུ་ཚེ་རིང་བའི་ཕྱིར། །ལོ་སྟོང་ཐུབ་པའི་སྒྲ་མི་སྙན་གྱི་ལུགས། །འཆི་མེད་རིང་གཟུགས་སྒོ་ནས་བསྒྲུབས་པ་ཡི། །ཚེ་རིལ་དང་བཅས་ཟླ་ཚེས་བཟང་པོར་ཕུལ། །ཞེས་པ་
འདི་ནི་སྣང་རའི་གསེར་ཁང་ན་བཞུགས་པའི་རི་རྩའི་ཨ་ལགས་མཚམས་པ་ལ་འབྲོང་ལུང་ནས་ཕུལ་པའོ། །འཇམ་མགོན་བླ་མས་མདོ་སྔགས་གནད་བསྡུས་པ། །ངེས་འབྱུང་བྱང་སེམས་ཡང་དག་ལྟ་བ་
དང༌། །རིམ་གཉིས་ལམ་བཟང་ཡིན་ཞེས་ཡོངས་ལ་གྲགས། །འདི་ལ་ནན་ཏན་མཛོད་དང་རི་ཁྲོད་པ། །སངས་རྒྱས་གཉིས་པ་ཇོ་བོ་ཡབ་སྲས་སོགས། །བཀའ་གདམས་
གོང་མ་རྣམས་ཀྱི་ཐུགས་དམ་མཐིལ། །བྱམས་དང་སྙིང་རྗེ་བྱང་ཆུབ་སེམས་གཉིས་ཡིན། །འདི་ལ་ནན་ཏན་མཛོད་དང་རི་ཁྲོད་པ། །ས་ར་ཧ་དང་གླིང་ཆེན་རས་པ་སོགས། །
རྒྱ་བོད་གྲུབ་ཐོབ་མང་བོའི་ཐུགས་དམ་མཐིལ། །རྫོགས་རིམ་མཐར་ཐུག་ཕྱག་ཆེན་དོ་ཧ་ཡིན། །འདི་ལ་ནན་ཏན་མཛོད་དང་རི་ཁྲོད་པ། །གྲུབ་པའི་དབང་ཕྱུག་པདྨ་འབྱུང་
351



མགུར་འབུམ་སྨད་ཆ་
གནས་ཀྱིས། །མཁའ་འགྲོའི་གསང་མཛོད་སོགས་ནས་བླངས་པ་ཡི། །རྫོགས་ཆེན་གྲུབ་ཐོབ་གོང་མའི་གསང་ཆོས་ཡིན། །འདི་ལ་ནན་ཏན་མཛོད་དང་རི་ཁྲོད་པ། །མ་ཅིག་
ལབ་སྒྲོན་གཅོད་ཀྱི་གདམས་པ་འདི། །མདོ་སྔགས་ཆོས་རྣམས་ཀུན་གྱི་ཉིང་ཁུ་ཡིན། །བདག་འཛིན་ཉོན་མོངས་གཅོད་ལ་ཤིན་ཏུ་བསྔགས། །འདི་ལ་ནན་ཏན་མཛོད་དང་རི་
# ཁྲོད་པ། །ཉམས་ལེན་མཛད་ན་ཧ་ཅང་མང་མི་དགོས། །འདི་དག་རེ་རེ་ཙམ་གྱིས་ཆོག་པར་གདའ། །རང་ཉིད་གང་མོས་བསྟན་འགྲོར་གང་ཕན་གྱི། །ཆོས་ལ་ནན་ཏན་
མཛོད་དང་རི་ཁྲོད་པ། །བསྟན་དང་འགྲོ་བ་ཡོངས་ལ་ཕན་པའི་ཐབས། །ཆོས་ལུགས་གང་ལའང་ཕྱོགས་རིས་མི་མཛད་པར། །ཀུན་ལ་དག་སྣང་སྦྱོང་བཞིན་སྟོན་པ་མཆོག །
འདི་ལ་ནན་ཏན་མཛོད་དང་རི་ཁྲོད་པ། །ཞེས་པ་འདིནི་དགེ་སློང་འཇིགས་མེད་སོགས་སློབ་བུ་རི་ཁྲོད་པ་ཡོངས་ལ་ཕན་ཕྱིར་འབྲོང་ལུང་ནས་སྨྲས་པའོ། །ཡང་ཞོ་འོང་ལ་སྟེང་འོག་གི་ཡོན་བདག་རྣམས་ལ་མ་ཎིའི་ལུང་བྱས་པས།
རྒན་རྒོན་རད་ཅན་འགའ་རེས་མ་ཎི་བཏོན་པའི་ཕན་ཡོན་ཞིག་གསུང་དགོས་ཟེར་བ་ལ་འོ་དེ་ཡིན་ན་མ་ཎི་བཀའ་འབུམ་ལས། ཁྱབ་གདལ་ཆེན་པོའི་གནས་མཆོག་ཏུ། །དྲུག་པ་ཐུགས་རྗེ་ཆེན་པོ་ཡིས། །ཨོཾ
352



ལ
༄༅། །པདྨེ་ཧཱུྃ་བརྗོད་པས། །རྟག་ཆད་མ་སྤངས་གནས་སུ་དག །ལྷ་ལྟུང་བའི་སྡུག་བསྔལ་ཞི་བར་བྱས། །དེས་ན་ངོ་མཚར་ཆེ་ཞེས་བྱ། །ཀུན་གྱིས་
མ་ཎི་པདྨེ་སྒྲོངས། །མ་ཎིས་སྒྲིབ་པ་སྦྱོང་བ་ནི། །སུམ་ཅུ་རྩ་གསུམ་ལྷ་ཡུལ་ན། །ལྷ་བུ་དྲི་མ་མེད་པ་ཡིས། །མཚམས་མེད་ལྔ་ཡི་ལས་བྱས་པས། །རྡོ་རྗེ་དམྱལ་བར་སྐྱེས་
# པ་ལ། །བརྒྱ་བྱིན་ལྷ་ཡི་ཐུབ་པ་ཡིས། །ཨོཾ་མ་ཎི་པདྨེ་ཧཱུྃ་བརྗོད་པས། །རྡོ་རྗེ་དམྱལ་ནས་ཐོན་ནས་ནི། །རྡོ་རྗེ་ལྟ་བུའི་དགོངས་པ་ཤར། །དེས་ན་སྒྲིབ་པ་སྦྱོང་ཞེས་བྱ། །ཀུན་
གྱིས་མ་ཎི་པདྨེ་སྒྲོངས། །རི་རབ་ཆེན་པོའི་ཁོང་གསེང་ན། །ལྷ་མིན་སྣང་བྱེད་ཅེས་བྱ་བས། །སྲོག་གཅོད་བྱས་པའི་རྣམ་སྨིན་གྱིས། །ཚ་བའི་དམྱལ་བར་སྐྱེས་པ་ལ། །
བཅོམ་ལྡན་ཐགས་བཟང་ཐུབ་པ་དེས། །ཨོཾ་མ་ཎི་པདྨེ་ཧཱུྃ་བརྗོད་པས། །ཚ་བའི་དམྱལ་བའི་གནས་ནས་ཐར། །དཔའ་བར་འགྲོ་བའི་རྟོགས་པ་ཤར། །དེས་ན་ངོ་མཚར་ཆེ་
ཞེས་བྱ། །ཀུན་གྱིས་མ་ཎི་པདྨེ་སྒྲོངས། །མགཱདྷ་ཡི་གྲོང་ཁྱེར་དུ། །སྟོབས་ལྡན་བུནི་མ་སྐྱེས་དགྲས། །ཕ་བསད་པ་ཡི་རྣམ་སྨིན་གྱིས། །གྲང་བའི་དམྱལ་བར་སྐྱེས་པ་



མགུར་འབུམ་སྨད་ཆ་
ལ༑ །བཅོམ་ལྡན་ཤཱཀྱ་ཐུབ་པ་ཡིས། །ཨོཾ་མ་ཎི་པདྨེ་ཧཱུྃ་བརྗོད་པས། །གྲང་བའི་དམྱལ་བའི་གནས་ནས་ཐར། །སྒྱུ་མ་ལྟ་བུའི་དགོངས་པ་ཤར། །དེས་ན་ངོ་མཚར་ཆེ་ཞེས་
བྱ།ཀུན་གྱིས་མ་ཎི་པདྨེ་སྒྲོངས། །གང་བཟང་བུ་ནི་ལྔ་བརྩེགས་ཀྱིས། །སངས་རྒྱས་གསེར་ཐུབ་བསྟན་པ་ལ། ༸།དམ་པའི་ཆོས་ལ་སྐུར་བ་བཏབ། །དེ་ཡི་རྣམ་སྨིན་དུད་
འགྲོར་སྐྱེས། །སྒྲིབ་སེལ་ཤཱཀྱ་སེང་གེ་ཡིས། །ཨོཾ་མ་ཎི་པདྨེ་ཧཱུྃ་བརྗོད་པས། །གླེན་ལྐུགས་བྱོལ་སོང་གནས་ནས་ཐར། །གསལ་ལ་མི་རྟོག་དགོངས་པ་ཤར། །དེས་ན་ངོ་
མཚར་ཆེ་ཞེས་བྱ། །ཀུན་གྱིས་མ་ཎི་པདྨེ་སྒྲོངས། །རྒྱལ་བུ་མཛེས་ལྡན་བྱ་བ་ཡིས། །ཁྱིམ་བདག་མགོན་མེད་ཟས་སྦྱིན་ལ། །སེར་སྣ་འཇུར་གེགས་ཆེར་བྱས་པས། །དེ་ཡི་
རྣམ་སྨིན་ཡི་དྭགས་སྐྱེས། །འཕགས་པ་ནམ་མཁའ་མཛོད་ཆེན་གྱིས། །ཨོཾ་མ་ཎི་པདྨེཧཱུྃ་བརྗོད་པས། །ཡི་དྭགས་བཀྲེས་སྐོམས་གནས་ནས་ཐར། །ལོངས་སྤྱོད་འགགས་
མེད་དགོངས་པ་ཤར། །དེས་ན་ངོ་མཚར་ཆེ་ཞེས་བྱ། །ཀུན་གྱིས་མ་ཎི་པདྨེ་སྒྲོངས། །གྱད་ཡུལ་མིའུ་ཐུང་སོར་ཕྲེང་གིས། །མི་སྟོང་དང་དགུ་བརྒྱ་གོ་དགུ་བསད། །དམྱལ་



།ཁམས་བཅོ་བརྒྱད་གནས་སུ་ལྷུང་། །ཐུབ་པའི་དབང་པོ་སྟོབས་ཅན་གྱིས། །ཨོཾ་མ་ཎི་པདྨེ་ཧཱུྃ་བརྗོད་པས། །ཚ་གྲང་སྡུག་བསྔལ་ཞི་བར་བྱས། །
སེང་གེའི་སྟོབས་ཀྱི་དགོངས་པ་ཤར། །དེ་ལྟར་སྒྲིབ་པ་སྦྱོང་ཞེས་བྱ། །ཀུན་གྱིས་མ་ཎི་པདྨེ་སྒྲོངས། །ཞེས་བརྗོད་པས་ཀུན་དད་ཅིང་མ་ཎི་འདོན་པ་ལ་བརྩོན་པར་གྱུར་ཏོ། །ས་གང་དུ་སོང་རུང་
བླ་མ་དྲན། །རང་ཆུང་འདྲིས་རྩེ་གྲོགས་དྲན་ནས་བྱུང་། །ཡུལ་གང་དུ་བསྡད་རུང་བླ་མ་དྲན། །གྲོགས་རྡོ་རྗེ་སྤུན་རྣམས་དྲན་ནས་བྱུང་། །གྲོང་གང་དུ་ཕྱིན་རུང་རི་ཁྲོད་དྲན། །
ཞི གྲོགས་བྱ་དང་རི་དྭགས་དྲན་ནས་བྱུང་། །ཁྱིམ་གང་དུ་བསྡད་རུང་བྲག་ཕུག་དྲན། ཤིང་ལྗོན་པའི་བསིལ་གྲིབ་དྲན་ནས་བྱུང་། །ཟས་ཅི་ཞིག་ཟོས་རུང་སྔོ་ཚོད་དྲན། །ནགས་
དགའ་ལྡན་ཤིང་ཏོག་དྲན་ནས་བྱུང་། །གོས་ཅི་ཞིག་གོན་རུང་ཕྱིང་དཀར་དྲན། །མདོག་སྔོ་ལྗང་རྩྭ་གདན་དྲན་ནས་བྱུང་། །དུས་རྒྱུན་དུ་བཀའ་བརྒྱུད་རྣམ་ཐར་དྲན། །གནས་
དབེན་པར་བཞུགས་ཚུལ་དྲན་ནས་བྱུང་། །དེ་དྲན་པས་དབེན་པར་སྡོད་སྙིང་འདོད། །ཉམས་རྟོགས་པ་མེད་རུང་བློ་རེ་བདེ། །ཕ་རྒས་རུང་རི་ཁྲོད་ཇེ་མཐོར་གཏོང་། །བུ་



སློབ་མ་རྣམས་ཀྱང་དེ་བཞིན་མཛོད། །ཅེས་པ་འདི་ཡང་ཉིན་ཞིག་སེམས་ལ་ཤར་བ་ལྟར་བླངས་པའོ། །གཞན་ཡང་སྐལ་བཟང་སློབ་མ་མང་པོས་ཁོང་ཚོ་ལ་ཡང་། སྐལ་བ་བཟང་བཟང་བྱས་ཞལ་གདམས་རེ་གནང་དགོས་ཟེར་བ་
ལ་རིམ་པ་བཞིན་དུ་འདི་རྣམས་བྱིན །དུས་གསུམ་རྒྱལ་བ་སྐྱེད་མཛད་པའི། །ཆོས་སྐུ་ཡུམ་ཆེན་མོ་ལ་འདུད། །སྟོང་བ་ཉིད་ལ་དཔྱད་སྒོམ་དང་། །འཇོག་སྒོམ་ནུས་པར་བྱིན་གྱིས་
རློབས། །རྒྱལ་ཡུམ་ཤེས་རབ་སྙིང་བོ་ལས། །ཕུང་བོ་ལྔ་པོ་རང་བཞིན་གྱིས། །སྟོང་པ་རྣམ་པར་བལྟའོ་གསུངས། །དེ་བཞིན་དཔྱད་ནས་བསྒོམ་པ་གཅེས། །དེ་ཡི་རྗེས་
སུ་སྟོང་ཉིད་ལ། །གཟུགས་མེད་ཚོར་བ་འདུ་ཤེས་མེད། །འདུ་བྱེད་རྣམ་ཤེས་མེད་གསུངས་བཞིན། །མེད་པའི་ངང་ལ་མཉམ་པར་ཞོག །ཆོས་ཀུན་སྟོང་པ་ཡིན་ཉནན། །དེ་
ལྟར་བསྒོམ་ནི་ཅིས་མི་ཉན། །བསྒོམནི་ཉན་ན་སྟོང་ཉིད་ཀྱི། །ངང་ལ་འཇོག་པ་དེ་བས་ཉན། །དགེ་ལུགས་པ་ཡིས་སྟོང་ཉིད་ལ། །དཔྱད་སྒོམ་གཙོ་བོར་བྱེད་པ་ཡིན། །ཕྱག་
རྫོགས་པ་ཡིས་སྟོང་ཉིད་ལ། །འཇོག་སྒོམ་གཙོ་བོར་བྱེད་པ་ཡིན། །སུ་ཞིག་ཡིན་ཡང་དཔྱད་སྒོམ་དང་། །འཇོག་སྒོམ་གཉིས་ཀ་དགོས་པ་ཡིན། །ངསནི་དེ་ལྟར་བྱས་པ་



ཨ ༄༅། །ཡིན། །ཁྱེད་ཀྱང་དེ་ལྟར་བྱས་ན་ལེགས། །གླུ་འདི་ཐོས་ཚད་ཐམས་ཅད་ཀྱིས། །དཔྱད་སྒོམ་སྟེང་དུ་འཇོག་སྒོམ་བྱས། །མྱུར་དུ་ཆོས་སྐུ་ཡུམ་
ཆེན་མོའི། །དགོངས་པ་མངོན་དུ་འགྱུར་བར་ཤོག །ཅེས་པའདིནི་དགེ་སློང་དཔལ་རི་བ་ལ་གདམས་པའོ། །མ་གྱུར་འགྲོ་ཀུན་སྙིང་རྗེ་ནས། །མ་ཤ་ནམ་ཡང་མི་གསོལ་བའི། །མ་
ca འདྲའི་ཐུགས་རྗེ་ཆེན་པོ་ཡིས། །མ་ལུས་འགྲོ་ཀུན་བུ་བཞིན་སྐྱོངས། །ཆོས་ཀྱི་རྩ་བ་བྱང་ཆུབ་སེམས། །དེ་ཡི་རྩ་བ་སྙིང་རྗེ་ཡིན། །སྙིང་རྗེ་རྒྱུད་ལ་སྐྱེ་བའི་གེགས། །སྡིག་
ཟས་ཤ་ཁྲག་ཡིན་པས་སྤོངས། །ཤ་ཟན་ཕྱི་མར་དམྱལ་བར་སྐྱེ། ཤ་ཟན་ཤ་ཟ་སྲིན་པོར་སྐྱེ། །ཤ་ཟན་ཕྲ་མེན་བཤད་པར་སྐྱེ། །ཤ་ཟན་ཁྲ་དང་སྤྱང་ཀིར་སྐྱེ། །ཤ་ཁྲག་ཟོས་ན་
འདོད་ཆགས་སྐྱེ། །ཤ་ཁྲག་ཟོསན་བྱིང་རྨུགས་འཕེལ། །ཤ་ཁྲག་ཟོས་ན་ལུས་པོ་ལྕི། ཤ་ཁྲག་ཟོས་ན་མ་ཞུས་ན། ཤ་ཁྲག་ཡོད་སར་ལྷ་འདྲེ་འཁོར། ཤ་ཁྲག་ཡོད་སར་
གོད་ཁ་སྡང་། །ཤ་ཁྲག་ཡོད་སར་ཁྲག་འབྲུམ་འོང་། །ཤ་ཁྲག་ཡོད་སར་སྡིག་ཅན་མོད། ཤ་ལ་དགའ་ན་ནོར་རྫས་འཛད། །ཤ་ལ་དགའ་ན་སྡིག་པ་འོང་། ཤ་ལ་དགའ་ན་



བསྟན་ལ་གནོད། །ཤ་ལ་དགའ་ན་ཀུན་གྱིས་སྨོད། །ཤ་ཡི་ཉེས་དམིགས་ལེགས་བསམས་ནས། ཤ་ལ་སྲེད་པ་མ་ཆེ་ཞིག །ཚེ་རབས་ཀུན་ཏུ་ཕ་མ་ཡི། ཤ་ཁྲག་ཟ་བར་
མ་གྱུར་ཅིག །ཅེས་པ་འདི་ཡང་སེམས་ལ་ཤར་བ་ལྟར་སློབ་བུ་ཕྲིན་ལས་དར་རྒྱས་ལ་གདམས་པའོ། །རྒྱུད་ལ་སྙིང་རྗེ་རིན་པོ་ཆེ། །སྐྱེས་པའི་སྐུ་ལ་གུས་ཕྱག་འཚལ། །ཆོས་ཀྱི་རྩ་བ་སྙིང་རྗེ་ཡིན། །
མེད་ན་ཆོས་ཀྱི་རྩ་བ་རུལ། །སྙིང་རྗེ་ཡོད་ན་སངས་རྒྱས་སྲས། །མེད་ན་སེམས་ཅན་ངན་ཤོས་ཡིན། །ནང་པའི་ཁྱད་ཆོས་སྙིང་རྗེ་ཡིན། །མེད་ན་ཕྱི་རོལ་པ་ལས་ཐུ། །སྙིང་
རྗེ་ཡོདན་འགྲོ་དོན་འགྲུབ། །མེད་ན་རང་དོན་ཙམ་ཡང་དཀའ། །སྙིང་རྗེ་ཡོད་ན་ཤ་མི་ཟ། །མེད་ན་ཤ་རྐྱང་ཟ་སྙིང་འདོད། །སྙིང་རྗེ་ཡོད་ན་སྡིག་མི་བྱེད། །མེད་ན་སྲོག་
གཅོད་ལས་ལ་དགའ། །སྙིང་རྗེ་ཡོད་ན་མ་དང་འདྲ། །མེད་ན་མ་ཡང་ངན་མ་འདྲ། །སྙིང་རྗེ་ཅན་ལ་ཀུན་གྱིས་སྨོན། །མེད་ལ་ལྷ་མི་ཀུན་གྱིས་འཕྱ། །ཆོས་པའི་བཟང་ངན་
ཁྱད་པར་ཡང་། །སྙིང་རྗེ་ཡོད་མེད་འདི་ལ་ཐུག །དེ་ཕྱིར་ཆོས་པའི་ཁྱད་ཆོས་མཆོག །སྙིང་རྗེ་ཡིན་པས་སྒོམ་པར་མཛོད། །ཚེ་རབས་ཀུན་ཏུ་སྙིང་རྗེ་དང་། །ནམ་ཡང་



ཅ
བ རྒྱ་ བརྒྱད་ཅུ་ཐམ་པ་
།འབྲལ་བ་མེད་པར་ཤོག །ཅེས་པ་འདི་ཡང་ཀརྨ་ལྷུན་གྲུབ་ལ་གདམས་པའོ། །ཆུ་འགོ་གངས་ལ་ཐུག་པ་བཞིན། །ཆོས་འགོ་སྟོན་པ་སངས་རྒྱས་ཐུག །སྟོན་
པས་གསུངས་པའི་དམ་ཆོས་རྣམས། །བསྡུ་ན་མདོ་སྔགས་གཉིས་སུ་འདུས། །མི་ཀུན་ཞིང་ལས་འཚོ་སྐྱོང་ལ། །འབདན་ཕྱུག་པོར་འགྲོ་བ་བཞིན། །ཀུན་གྱིས་རྒྱུ་ཡི་ཕར་
ཕྱིན་ལ། །བསླབས་ན་སངས་རྒྱས་འཐོབ་པར་འགྱུར། །ཁེ་བ་འགའ་རེས་གསེར་དངུལ་སོགས། །ཚོང་བྱས་ཕྱུག་པོར་འགྲོ་བ་བཞིན། །འགའ་རེས་འབྲས་བུ་གསང་
སྔགས་ཆོས། །ཉམས་སུ་བླངས་ན་སངས་རྒྱས་འགྱུར། །དེད་དཔོན་ཁ་ཅིག་ནོར་བུ་ལ། །བརྟེན་ནས་ཕྱུག་པོར་འགྲོ་བ་བཞིན། །དབང་རབ་མདོ་སྔགས་མཐར་ཐུག་དོན། །
ཕྱག་རྫོགས་བསྒོམས་ནས་སངས་རྒྱས་འགྱུར། །དེ་རྣམས་གང་ལ་བརྟེན་ནས་ཀྱང་། །སངས་རྒྱས་གོ་འཕང་འཐོབ་དུས་འདིར། །བླ་མ་མཁས་པ་ལ་བརྟེན་ནས། །གང་
མོས་ཉམས་སུ་ལེན་པར་མཛོད། །ཅེས་པ་འདི་ནི་ཧོར་ནག་དགེ་སློང་ངག་དབང་བསྟན་འཛིན་བཟང་པོ་ལ་གདམས་པའོ། །དེ་ལྟར་གདམས་པས་ཐམས་ཅད་དགའ་ཞིང་སྤྲོ་བར་གྱུར་ཏོ། །ཡང་སློབ་བུ་དད་ཅན་དཀརདྲིས་དགེ་སློང་ཉྷི



མགུར་འབུམ་སྨོད་ཆ་
གིས་སེམས་ལ་ཕན་པའི་ཞལ་གདམས་ཤིག་དགོས་ཞེས་བསྐུལ་ངོར་འདི་སྐད་སྨྲས། མགོན་ཐུབ་དབང་སྨན་བླ་འོད་དཔག་མེད། །ལྷ་སྤྱན་རས་གཟིགས་དབང་སྒྲོལ་མ་ཡིས། །མི་བདག་དང་རྗེས་
འཇུག་བུ་སློབ་ལ། །ཐུགས་བརྩེ་བས་གཟིགས་ལ་བྱིན་གྱིས་རློབས། །ངས་ཕན་པའི་སྙིང་གཏམ་ཟབ་མོ་ཞིག །བུའི་སེམས་ལ་ཕན་ཕྱིར་གླུ་རུ་ལེན། །ཆོས་ཁ་ཏོན་བཟླས་
བརྗོད་བྱེད་མཁན་གྱི། །ཁྱོད་དཀར་དྲིས་དགེ་སློང་དགའ་བས་ཉོན། །སྡིག་མི་དགེ་བྱས་པའི་ཉེས་དམིགས་དང་། །ཆོས་དགེ་བ་བྱས་པའི་ཕན་ཡོན་གཉིས། །དུས་ཡང་ཡང་
སོམས་དང་སྡིག་སྤངས་ནས། །ཆོས་དགེ་བ་བསྒྲུབ་འདོད་སྐྱེ་བར་འགྱུར། །ཁྱོད་ཁ་ཏོན་གང་བྱེད་ཕན་ཡོན་ཀུན། །ངས་བསྐལ་བར་བརྗོད་ཀྱང་ག་ལ་རྫོགས། །གཞན་མ་ཎི་
བཏོན་པའི་ཕན་ཡོན་ཡང་། །ཚེ་གང་བོར་བཤད་ཀྱང་རྫོགས་མི་འགྱུར། །དོན་དེ་ཕྱིར་ཁ་ཏོན་ཕན་ཡོན་རྣམས། །སྐབས་སྐབས་སུ་སོམས་ལ་དགའ་བ་སྒོམས། །དེ་
བསྒོམས་ན་དགེ་བ་གང་བྱས་རྣམས། །དུས་ཉིན་རེ་བཞིན་དུ་གོང་འཕེལ་འགྱུར། །ཆོས་རྡོར་གཅོད་བཏོན་ན་མནར་བར་འགྱུར། །དེས་སྔར་བྱས་སྡིག་པ་དག་གསུངས་



* ༄༅། །བཞིན། །ཁྱོད་ན་བས་སྡིག་སྒྲིབ་འདག་པསན། །དེ་མི་དགའ་མ་བྱེད་དགའ་བ་སྒོམས། །ཤི་སོང་རུང་ཚེ་འདིར་སྡིག་མ་བྱས། །ཆོས་ཁ་ཏོན་
མང་པོ་བྱས་པའི་མཐུས། །ཚེ་ཕྱི་མར་ངན་འགྲོར་སྐྱེ་མི་འགྱུར། །ཡར་མཐོ་རིས་ཐར་བའི་གནས་སུ་སྐྱེ། །དུས་ནམ་ཞིག་འཆི་བའི་དུས་སྐབས་སུ། །རྗེ་བླ་མ་ལྷ་ལ་གསོལ་
# བ་ཐོབས། །ཡར་བདེ་བ་ཅན་དུ་སྐྱེ་བར་སྨོན། །མི་ངས་ཀྱང་སྨོན་ལམ་དེ་ལྟར་འདེབས། །གླུ་འདི་ཉིད་བླངས་པའི་དགེ་བ་དང་། །གཞན་དུས་གསུམ་བསགས་པའི་དགེ་
བའི་མཐུས། །དུས་གནས་སྐབས་ཀུན་ཏུ་བདེ་བ་དང་། །མཐར་བདེ་བ་ཅན་དུ་སྐྱེ་བར་ཤོག །ཅེས་སྨྲས་པས་ཁོ་རང་གིས་ཁ་ཏོན་ལ་བརྩོན་པ་ཆེར་སོང་ངོ༌། །རང་གི་ཞབས་ཕྱི་དང་གཞན་གྱི་གྲྭ་བཙུན་མང་
བོ་དབུས་སུ་འགྲོ་བ་ལ་ཕན་པའི་ཕྱིར་ལམ་ཡིགཚིགས་བཅད་མ་འདི་ཡི་གེར་བྲིས་ནས་བྱིན། རྗེ་བླ་མ་དཀོན་མཆོག་ཐུགས་རྗེ་ཅན། །དབུས་འགྲོ་མཁན་ཡོངས་ལ་ཐུགས་རྗེས་གཟིགས། །ལྷོའི་ལམ་
ཁའི་ཡོན་བདག་ཐམས་ཅད་ལ། །ཐུགས་བརྩེ་བས་གཟིགས་ལ་བྱིན་གྱིས་རློབས། །ས་ཁ་ཐག་རིང་པོས་བར་ཆོད་ནས། །ངེད་ཐམས་ཅད་དངོས་སུ་མཇལ་དཀའ་ཡང་། །
361



ངས་ཕན་པའི་གླུ་འདི་མཇལ་བ་དང་། །ཁྱད་མེད་པས་དགའ་བའི་སེམས་ཀྱིས་ཉོན། །ཤིག་ལྟོགས་སྐོམ་ནད་ཀྱིས་གཟིར་བ་ཡི། །དམན་སྤྲང་བོ་ཨར་སྐྱོ་སྙིང་རྗེ་ནས། །སྨན་
ཟས་གོས་གང་མཁོ་བྱིན་གྱུར་ན། །དེས་ལྷག་གི་ཆོས་ཤིག་གཞན་ན་མེད། །ཚེ་འདིར་ཡང་ཚེ་བསོད་སྙན་གྲགས་རྒྱས། །ཚེ་ཕྱི་མར་བདེ་བ་ཅན་དུ་སྐྱེ། །ཆོས་བྱེད་ན་འདི་
ཕྱིའི་བདེ་ཐབས་སུ། །དམན་སྤྲང་པོར་བྱམས་པ་གཅིག་པུས་ཆོག །གཞན་སྙིང་རྗེ་མེད་པའི་ཁྲེལ་མེད་ཀྱིས། །དམན་སྤྲང་བོ་ཨར་སྐྱོ་བཅོམ་གྱུར་ན། །སྡིག་དེ་བས་ཆེ་ཞིག་
གཞན་ན་མེད། །ཚེ་འདིར་སྡུག་ཕྱི་མར་དམྱལ་བར་སྐྱེ། །དོན་དེ་ཕྱིར་ཟས་གོས་མི་སྟེར་ཡང་། །གཞན་བྱིན་ཚད་ལག་ནས་མ་འཕྲོག་པར། །ལམ་ཡག་པོ་སྟོན་ལ་བདེ་བར་
ཐོངས། །དེ་བྱས་ན་བྱ་བ་ལམ་དུ་འགྲོ། །གླུ་འདི་ཉིད་མཐོང་ཐོས་དྲན་རེག་གི །རྒྱུད་གདུག་རྩུབ་བསམ་སྦྱོར་ཀུན་ཞི་ནས། །བྱམས་སྙིང་རྗེ་བྱང་ཆུབ་སེམས་ཀྱི་སྒོས། །
དམན་སྤྲང་པོར་ཟས་གོས་སྟེར་བར་ཤོག །ལུས་ཡི་གེ་འདི་ཉིད་བཅིངས་པ་ཡི། །ལུས་སེམས་ལ་སྡུག་བསྔལ་མི་འབྱུང་བར། །སྟོད་དབུས་གཙང་དག་པའི་ཞིང་དུ་མཇལ། །སྒྱུ



༄༅། །ཕྱིར་སླེབས་ནས་ཀུན་ཀྱང་དགའ་བར་ཤོག །འདི་གང་དུ་ཁྱེར་བའི་ས་ཕྱོགས་ཀྱི། །ནད་དབུལ་ཕོངས་འཐབ་རྩོདཞི་བ་དང་། །ཆར་བབས་
ཤིང་ལོ་ཕྱུགས་རྟག་ཏུ་ལེགས། །ཆོས་བཀྲ་ཤིས་དགེ་ལེགས་འཕེལ་གྱུར་ཅིག །ཅེས་པ་འདི་ཁྱེར་ནས་གཞན་ལ་བསྟན་པས་ཁོང་རྣམས་གར་སོང་གི་ཡུལ་ལ་བཀྲ་ཤིས་ཤིང་གང་བསམ་གྱི་དོན་འགྲུབ་པ་བྱུང་ངོ༌། །
# བླ་མ་སྤྱན་རས་གཟིགས་ལ་གསོལ་བ་འདེབས། །རྒྱུད་ལ་སྙིང་རྗེ་སྐྱེ་བར་བྱིན་གྱིས་རློབས། །ཆོས་ཀྱི་རྩ་བ་སྙིང་རྗེ་འདི་ཡིན་པས། །སྙིང་རྗེ་ཆེན་པོ་དགོས་ཚུལ་གླུ་རུ་ལེན། །
རྒྱུད་ལ་སྙིང་རྗེ་ཆེན་པོ་ཡོད་པ་ཡི། །མི་དེ་ཐེག་པ་ཆེན་པོའི་རིགས་ཅན་ཡིན། །དེ་འདྲའི་ཆོས་པ་གང་དུ་གནས་ན་ཡང་། །དེ་ལ་ལྷ་མི་ཀུན་གྱིས་ཕྱག་བྱར་འོས། །དཔེར་ན་རྒྱུ་
བཟང་འཁར་རྔ་ཆེན་པོ་དེ། །ཡང་ཡང་བརྡུངས་ནས་ས་ལ་བཞག་ཙན། །རྔ་སྒྲ་དེ་ཡང་ཇེ་ཕྲ་ཇེ་ཕྲར་སོང་། །ཕྱི་རུ་མི་མངོན་ནང་དུ་གནས་པ་ལྟར། །སེམས་བཟང་བྱང་ཆུབ་
སེམས་དཔའི་སྙིང་རྗེ་དེ། །ཡང་ཡང་བསྒོམས་ནས་མཉམ་པར་བཞག་ཙ་ན། །སྙིང་རྗེ་དེ་ཡང་ཇེ་ཕྲ་ཇེ་ཕྲར་སོང་། །ཕྱི་རུ་མི་མངོན་ནང་དུ་གནས་པར་འགྱུར། །དཔེར་ན་རྔ་



ལ་དབྱུ་གུས་མ་བསྣུན་པར། །ནང་ན་རྔ་སྒྲ་ཡོད་པ་སུས་མི་ཤེས། །དབྱུ་གུས་བསྣུན་ཚེ་ཕྱི་རུ་ལྷང་ལྷང་དུ། །གྲགས་ཚེ་གཞན་གྱིས་གོ་ནས་ཉན་པ་ལྟར། །སྙིང་རྗེ་ཅན་ལ་
གཞན་གྱིས་མ་བསྐུལ་བར། །རྒྱུད་ན་སྙིང་རྗེ་ཡོད་པ་སུས་མི་ཤེས། །ཉམ་ཐག་རྣམས་ཀྱིས་སྐུལ་ཚེ་སྙིང་རྗེ་བོ། །སྐྱེས་པ་གཞན་གྱིས་ཤེས་ནས་དད་པར་འགྱུར། །མཉམ་
ཤྩ བཞག་ནམ་མཁའ་ལྟ་བུར་གནས་པའི་དུས། །ཉམ་ཐག་འགྲོ་བ་སུ་ཞིག་མཐོང་ན་ཡང་། །བཅོས་མིན་སྙིང་རྗེ་ཆེན་པོ་སྐྱེས་ཙན། །སྟོང་པ་ཉིད་ལ་སྙིང་རྗེ་ཡོད་པའི་རྟགས། །
དེ་ཉིད་ཡོད་ན་སངས་རྒྱས་ཆོས་གཞན་ཡང་། །ཡོད་པས་ཆོས་པ་དེ་ཉིད་ངོ་མཚར་ཆེ། །དེ་ཉིད་གང་དུ་གནས་པའི་ས་ཕྱོགས་སུ། །ཆོས་དང་བཀྲ་ཤིས་དགེ་ལེགས་འཕེལ་
བར་འགྱུར། །ཞེས་པ་འདི་ནི་སྔགསརྒན་མགོན་པོ་སྐྱབས་དང་པདྨ་རིག་འཛིན་ཕ་བུ་སོགསརྨ་ཕ་རིའི་ཕྱོགས་ཀྱི་དད་ཅན་རྣམས་ལ་ཞབས་དཀར་བས་སྨྲས་པའོ། །ཆུང་གཞོན་ནུའི་དུས་ནས་ཆོས་སྒོར་ཞུགས། །ཡར་
ཆེར་སོང་བླ་མའི་ལུང་བསྟན་བཞིན། །ཁམས་མདོ་སྨད་ཡུལ་ནས་ཕྱོགས་འདིར་བྱོན། །ཁྱོད་ཆོས་མཛོད་དམ་པ་བདག་ལ་དགོངས། །ང་འདྲ་བའི་ཕྱི་ལྡིར་ནང་སྟོང་བའི། །ང༌རྒྱུ



ཅ
།འདྲ་བའི་བླ་རྒན་མང་ན་ཡང་། །གསེར་འདྲ་བའི་ཤིན་ཏུ་སེམས་བཟང་བའི། །ཁྱེད་འདྲ་བའི་ཆོས་པ་དཀོན་པར་གདའ། །རང་ན་སོ་ཡར་ལ་
རྒས་སྟབས་ཀྱིས། །ཁྱེད་ལྟ་བུའི་ཆོས་པ་བཟང་པོ་རེ། །མཐོང་ཐོས་ཚེ་ཕྲད་ན་འདོད་པ་བྱུང་། །འདིར་ཕེབས་དང་ཆོས་མཐུན་གླེང་མོ་བྱ། །རྗེ་སྐྱབས་མགོན་གསེར་ཁང་
༦ རིན་པོ་ཆེའི། །བཀའ་བཞིན་དུ་སྒྲུབ་དགོས་བྱུང་བ་འམ། །ས་ཐག་རིང་ཇག་རྐུན་འཇིགས་དྲག་ནས། །ཕེབས་མ་ཐུབ་ན་ཡང་ཐུགས་མ་སྐྱོ། །ང་འཕྲད་དང་ཁྱད་མེད་སྙིང་
གཏམ་འབུལ། །ཚེ་འདི་ཡི་བྱ་བ་བློ་ཡིས་ཐོངས། །ཆོས་དབུ་རྫོགས་ཕྱག་གསུམ་ལ་སོགས་པ། །གཞན་མ་སྨོད་ཀུན་ལ་དག་སྣང་སྦྱོངས། །ཆོས་ཉམས་སུ་ལེན་ན་མང་མི་
དགོས། །ལས་མི་དགེ་འཛེམས་ལ་དགེ་ཚོགས་སྒྲུབས། །དུས་རྒྱུན་དུ་བསམ་པ་བཟང་བོའི་སྒོས། །བསྟན་འགྲོ་བའི་བདེ་ཐབས་ཁོ་ན་མཛོད། །ང་ས་ཕྱོགས་གང་དུ་སོངན་
ཡང་། །ཁྱེད་ཐུགས་ཀྱི་བཞེད་དོན་ཀུན་འགྲུབ་ཕྱིར། །ཡར་བླ་མ་ལྷ་ལ་སྐྱབས་འཇུག་དང་། །བསྔོ་སྨོན་ལམ་མཚམས་སྦྱོར་ཡང་དག་བྱ། །རྟེན་ལྷ་རྫས་དང་བཅས་ཡི་གེ་
བརྒྱ་ གྱ་གསུམ་



པ
མགུར་འབུམ་སྨད་ཆ་
འདི༑ །རྗེ་བླ་མའི་གདན་ས་ཁྱུང་དགོན་ནས། །ཕྱོགས་ཀུན་ཏུ་འཁྱམས་པའི་ཞབས་དཀར་བས། །ཡར་ཟླ་ཚེས་བཟང་པོར་གུས་པས་ཕུལ། །ཞེས་པ་འདི་ནི་མཁས་པའི་དབང་པོ་ཁམས་
རྡོ་སྨད་བླ་མའི་གསུང་ཤོག་གི་འབྱོར་ལན་དུ་ཕུལ། ཡང་མ་ཕུག་ན་བཞུགས་པའི་གཡེར་གཤོང་མཁན་པོས་ཁོང་ཕྱི་མར་གང་དུ་སྐྱེ་ཞེས་བརྟག་པ་ཞུས་པའི་ལན་དུ་ཚིགས་སུ་བཅད་ནས་ཞུས་པ། མཁས་བཙུན་བཟང་གསུམ་ཡོན་ཏན་
དང༌། །ལྡན་པའི་དགེ་བའི་བཤེས་གཉེན་ལ། །རྣལ་འབྱོར་བདག་གི་སེམས་ཉིད་ལ། །གང་ཤར་ཡི་གེར་བཀོད་ནས་འབུལ། །མགོན་ཁྱོད་སྡོམ་པ་དམ་ཚིག་གཙང་། །བྱང་
ཆུབ་སེམས་ཀྱིས་ཀུན་བསླངས་ནས། །ཕྱག་མཆོད་སྐོར་བ་ལ་སོགས་པའི། །ཚོགས་གསོག་སྒྲིབ་སྦྱོང་མང་པོ་གནང་། །ཁྱད་པར་ནཱ་རོ་མཁའ་སྤྱོད་མའི། །སྒོམ་བཟླས་
མང་པོ་མཛད་པའི་མཐུས། །ནམ་ཞིག་ནཱ་རོ་མཁའ་སྤྱོད་མས། །མཁའ་སྤྱོད་ཞིང་དུ་འཁྲིད་པར་ངེས། །སླར་ཡང་ཐུགས་བསྐྱེད་སྨོན་ལམ་མཐུས། །གདུལ་བྱ་གར་ཡོད་ས་
ཕྱོགས་སུ། །གང་ལ་གང་འདུལ་སྤྲུལ་པའི་སྐུ། །བྱོན་ནས་འགྲོ་དོན་བྱེད་པར་འགྱུར། །དེ་སྐད་ཞུ་བའི་ཡིག་རྟེན་དུ། །མྱོང་གྲོལ་རྟེན་འདུས་རིལ་བུ་བཅས། །ཁྱུང་དགོན་



༄༅། །དབེན་པའི་དགའ་ཚལ་ནས། །ཕུལ་མཐུས་དགེ་ལེགས་འཕེལ་གྱུར་ཅིག །ཅེས་སེམས་ལ་གང་ཤར་བྲིས་ནས་ཕུལ་བས་རྗེས་སུ་ཁོང་གཤེགས་ཁར་མནར་གཅོད་མེད་པར་
དག་པའི་སྣང་བ་འབའ་ཞིག་གི་ངང་ནས་མཁའ་སྤྱོད་དུ་གཤེགས་སོ། །ཡང་ཁྱུང་དགོནན་སྡོད་དུས་དང་གཏོང་བློ་གྲོས་མཆོག་མངའ་ཡུལ་སྐྱོང་ཆོས་མཛད་ཀྱིས་ཞལ་གདམས་མགུར་མ་ཞིག་དགོས་ཞེས་བསྐུལ་ངོར། འདོད་ཡོན་གྱི་ཉེས་དམིགས་
བསམས་ནས་འདོད་ཆུང་ཆོག་ཤེས་བྱས་ན་བདེ་ཚུལ་གྱི་མགུར་དབྱངས་འདི་བྱིན་ནོ། །འདོད་ཡོན་སྒྱུ་མ་ལྟ་བུར་གཟིགས། །གང་ལ་འདོད་པ་མི་མངའ་བའི། །སངས་རྒྱས་བྱང་སེམས་རྣམས་ལ་
, འདུད། །འདོད་པ་ཟད་པར་བྱིན་གྱིས་རློབས། །གཟུགས་མཛེས་སྒྲ་སྙན་དྲི་ཞིམ་ཞིང་། །རོ་མངར་རེག་བྱ་འཇམ་པ་ཡིས། །ཕྱེ་ལེབ་རི་དྭགས་སྦྲང་མ་དང་། །ཉ་མོ་གླང་
ཆེན་ལྔ་པོའཕུང་། །འདོད་ཡོན་ལྔ་པོ་དེ་དག་གི །རེ་རེ་བསྟེན་ནའང་ཕུང་གྱུར་ན། །ལྔ་ག་རྟག་ཏུ་བསྟེན་པའི་མི། །འཕུང་བར་འགྱུར་བ་སྨོས་ཅི་དགོས། །ཁྱད་པར་སྡིག་
ཟས་ཤ་དང་གཅིག །ཉེས་པའི་རྩ་བ་ཆང་དང་གཉིས། །ཉོན་མོངས་གཞི་མ་བུད་མེད་གསུམ། །ཆོས་པ་འཕུང་བའི་བཙན་དུག་ཡིན། །འདོད་པའི་དབང་དུ་སོང་བ་ལ། །ནམ་



ཡང་བདེ་བའི་གོ་སྐབས་མེད། །འདོད་པ་མེ་མཚོན་དུག་འདྲ་ཞེས། །སངས་རྒྱས་བྱང་སེམས་རྣམས་ཀྱིས་སྨད། །འདོད་པ་ཆེ་ན་ཐུན་མོང་གི །དངོས་གྲུབ་འཐོབ་པའི་
གེགས་བྱེད་ན། །མཆོག་གི་དངོས་གྲུབ་ཐོབ་པ་ཡི། །གེགས་སུ་འགྲོ་བ་སྨོས་ཅི་དགོས། །སྡུག་བསྔལ་མེད་པར་བདེ་འདོད་ན། །འདོད་པ་ཐམས་ཅད་ཡོངས་སུ་སྤོངས། །
འདོད་པ་ཐམས་ཅད་ཡོངས་སྤངསན། །མཆོག་ཏུ་བདེ་བ་འཐོབ་པར་འགྱུར། །འདོད་པ་ཟད་ན་འཕགས་པ་དངོས། །འདོད་པ་ཆུང་ན་འཕགས་པའི་རིགས། །སངས་རྒྱས་
ཟེར་བའི་སྒྲ་བོ་ཆེ། །འདོད་པ་ཆུང་ན་ཐུན་མོང་གི །དངོས་གྲུབ་འཐོབ་ཅིང་འདོད་པའི་རིགས། །ཟད་ན་མཆོག་གི་དངོས་གྲུབ་ཀྱང་། །འཐོབ་ཅེས་དམ་པ་གོང་མས་
གསུངས། །དེ་ཕྱིར་བློ་ལྡན་ཆོས་མཛད་ཁྱོད། །སྤྱིར་ནི་འདོད་ཡོན་ལྔ་པོ་དང༌། །ཁྱད་པར་ཤ་ཆང་བུད་མེད་གསུམ། །སྤོང་བའི་ཐབས་ལ་འབད་པར་མཛོད། །འདོད་ཡོན་
བསྟེན་པའི་ཉེས་དམིགས་དང་། །སྤངས་པའི་ཕན་ཡོན་ཅུང་ཟད་ཙམ། །བཤད་པ་འདི་ཉིད་ཐོས་ཚད་ཀྱི། །རྒྱུད་ལ་ཕན་ཐོགས་འབྱུང་བར་ཤོག །ཅེས་པ་དང་། ཡང་བསླབ་གསུམ་ ཉྙོ



།རྒྱན་གྱིས་མཛེས་པའི་དབུ་མཛད་བསྟན་རྒྱས་ཀྱིསཞལ་གདམས་ཤིག་དགོས་ཟེར་བ་ལ་ཆོས་བྱེད་ཚུལ་གྱི་གླུ་དབྱངས་འདི་བྱིན། རྗེ་བླ་མ་རྣམས་ལ་གསོལ་བ་འདེབས། །རྒྱུད་སྨིན་ཅིང་
གྲོལ་བར་བྱིན་གྱིས་རློབས། །སྤྱིར་འདོད་ཡོན་ལྔ་པོར་ཆགས་ན་འཕུང་། །དགོས་ཤ་ཆང་བུད་མེད་བསྟེན་ན་བརླག །ཁྱོད་འདོད་ཡོན་དཀོར་ལ་མ་ཆགས་པར། །ད་མི་ནོར་
# ཟས་གསུམ་བློ་ཡིས་ཐོངས། །རྗེ་གོང་མའི་གདན་ས་རི་ཁྲོད་སྟེན། །ལས་མི་དགེ་བཅུ་པོ་དུག་བཞིན་སྤོངས། །རང་ཁས་བླངས་སྡོམ་གསུམ་མིག་བཞིན་སྲུངས། །བྱམས་
སྙིང་རྗེ་བྱང་ཆུབ་སེམས་མཆོག་སྦྱོངས། །ཆོས་ཐམས་ཅད་སྣང་སྟོང་སྒྱུ་མར་སྒོམས། །དེ་ཀུན་ཀྱང་སེམས་སུ་ཤེས་པར་གྱིས། །སེམས་བདེ་གསལ་མི་རྟག་སྟོང་པ་ཉིད། །
དཔེ་ནམ་མཁའ་ལྟ་བུའི་ངང་ལ་ཞོག །ཤའི་ཆེད་དུ་ར་ལུག་གསོད་པ་སོགས། །སྡུག་མྱོང་བའི་མ་གྱུར་འགྲོ་བ་ལ། །མིག་མཆི་མ་འཁྲུག་པའི་སྙིང་རྗེ་སྒོམས། །ཕན་ཐོགས་
པའི་སྨོན་ལམ་རྒྱ་ཆེན་ཐོབས། །རང་འཆི་དུས་ཆགས་ཞེན་འཁྲི་བ་ཆོད། །རྗེ་བླ་མ་ལྷ་ལ་གསོལ་བ་ཐོབས། །སེམས་གསལ་སྟོང་འཛིན་མེད་ངང་ལ་ཞོག །ཁྱོད་འཆི་བ་ལྕེ



“
ཆོས་སྐུར་གྲོལ་བར་འགྱུར། །ཆོས་བྱེད་ཚུལ་གླུ་རུ་བླངས་པ་འདི། །གང་ཐོས་ཚད་སེམས་ལ་ཕན་ཐོགས་ཤོག །ཅེས་བྱིན་པས་གཉིས་ཀའི་རྒྱུད་ལ་ཕན་ཐོགས་ཆེན་པོ་བྱུང་ངོ༌། །ཡང་དེའི་སོས་
ཀ་མགོན་པོ་རྡོ་རྗེ་རྟ་ལོ་སྤུན་སོགས་རྨ་པ་རིའི་ཡོན་བདག་མང་བོས་རྟ་ནོར་གོས་ཕྲུག་སོགས་འབུལ་བ་ཆེན་པོ་ཁྱེར་ནས་མཇལ་དུ་བྱུང་བ་ལ། བཀའ་བསྒོ་བྱིན་རླབས་བསྔོ་སྨོན་བཀྲ་ཤིས་བརྗོད། ཆོས་བཤད་མ་ཎིའི་ལུང་བྱས་པའི་རྗེས་སུ་ཡང་མགུར་
དབྱངས་འདི་བླངས་སོ། །ལས་རྒྱུ་འབྲས་མཁྱེན་པའི་བླ་མ་ལ། །བདག་གསོལ་བ་འདེབས་སོ་བྱིན་གྱིས་རློབས། །ལས་རྒྱུ་འབྲས་ཤེས་པའི་གླུ་ཞིག་ལེན། །སྟོད་མངའ་རིས་
ཡུལ་ན་གསེར་དངུལ་མང་། །སྔོན་རྟེན་བཞེངས་བྱས་པའི་འབྲས་བུ་ཡིན། །ད་རྟེན་བཞེངས་གྱིས་ཤིག་ཡོན་བདག་རྣམས། །བར་དབུས་གཙང་ཡུལ་ན་རྒྱན་ཆ་མང་། །སྔོན་
དཀོན་མཆོག་མཆོད་པའི་བསོད་ནམས་ཡིན། །ད་དཀོན་མཆོག་མཆོད་ཅིག་ཡོན་བདག་རྣམས། །སྨད་མདོ་ཁམས་ཡུལ་ན་རྟ་ནོར་མང་། །སྔོན་བླ་མར་ཕུལ་བའི་ཕན་ཡོན་
ཡིན༑ །ད་རྟནོར་ཕུལ་ཞིག་ཡོན་བདག་རྣམས། །རོང་འབྲོག་པའི་ཡུལ་ན་དབུལ་པོ་མང་། །སྔོན་ཇག་རྐུན་བྱས་པའི་རྣམ་སྨིན་ཡིན། །དུ་ཇག་རྐུན་མ་བྱེད་ཡོན་བདག་|
མང་ཆ



༄༅། །རྣམས། །ཕྱོགས་འདི་ན་ན་ཚ་གོད་ཁ་མང་། །སྔོན་རི་དྭགས་བསད་པའི་རྣམ་སྨིན་ཡིན། །ད་རི་དྭགས་མ་གསོད་ཡོན་བདག་རྣམས། །ཀུན་ཚེ་
རིང་ནད་མེད་སྨོན་ལམ་འདེབས། །ཞལ་ཡང་ནས་ཡང་དུ་མཇལ་བར་སྨོན། །བཀྲ་ཤིས་པས་ཕྱོགས་ཀུན་ཁྱབ་གྱུར་ཅིག །ཅེས་བླངས་པས་ཀུན་དད་ཅིང་གུས་པའི་སྒོ་ནས་ཕྱག་མང་བོ་ཕུལ་ནས་
# དགའ་ཞིང་སྤྲོ་བཞིན་དུ་རང་རང་གི་ཡུལ་དུ་སོང་ངོ༌། །དེ་བཞིན་དུརྨ་ཚུར་རིའི་ཡོན་བདག་མང་བོ་འོངས་པ་ལ་ཡང་ཆོས་བཤད་མགུར་དབྱངས་འདི་བླངས་སོ། །ལས་རྒྱུ་འབྲས་སྟོན་པའི་བླ་མ་ལ། །བདག་གསོལ་བ་
འདེབས་སོ་ཡོན་བདག་རྣམས། །བློ་ཆོས་ལ་ཕྱོགས་པར་བྱིན་གྱིས་རློབས། །སྟེང་ལྷ་ཡི་ཡུལ་ན་བདེ་སྐྱིད་ཆེ། །སྔོན་དགེ་བ་བྱས་པའི་འབྲས་བུ་ཡིན། །ད་དགེ་བ་སྒྲུབས་
ཤིག་ཡོན་བདག་རྣམས། །འོག་དམྱལ་བའི་ཡུལ་ན་སྡུག་བསྔལ་ཆེ། །སྔོན་སྡིག་པ་བྱས་པའི་རྣམ་སྨིན་ཡིན། །ད་སྡིག་པ་སྤོངས་ཤིག་ཡོན་བདག་རྣམས། །བར་ཡི་དྭགས་
ཡུལ་ན་བཀྲེས་སྐོམ་ཆེ། །སྔོན་སེར་སྣ་བྱས་པའི་རྣམ་སྨིན་ཡིན། །ད་སེར་སྣ་མ་བྱེད་ཡོན་བདག་རྣམས། །ཤར་ལུས་འཕགས་པོ་ན་གཟུགས་བྱད་མཛེས། །སྔོན་བཟོད་པ་



མགུར་འབུམ་སྨད་ཚ་
བསྒོམས་པའི་འབྲས་བུ་ཡིན། །ད་བཟོད་པ་སྒོམས་ཤིག་ཡོན་བདག་རྣམས། །ལྷོ་འཛམ་བུའི་གླིང་ན་དམ་ཆོས་དར། །སྔོན་ལྷ་ཆོས་ཉན་པའི་འབྲས་བུ་ཡིན། །ད་ཆོས་ཉན་
གྱིས་ཤིག་ཡོན་བདག་རྣམས། །ནུབ་བ་གླང་སྤྱོད་ན་ལོངས་སྤྱོད་ཆེ། །སྔོན་སྦྱིན་པ་བཏང་བའི་འབྲས་བུ་ཡིན། །ད་སྦྱིན་པ་ཐོངས་ཤིག་ཡོན་བདག་རྣམས། །བྱང་སྒྲ་མི་སྙན་ན་
༦ མི་ཚེ་རིང༌། །སྔོན་ཚེ་ཐར་བཏང་བའི་འབྲས་བུ་ཡིན། །ད་ཚེ་ཐར་ཐོངས་ཤིག་ཡོན་བདག་རྣམས། །ཀུན་ཚེ་རིང་ནད་མེད་སྨོན་ལམ་འདེབས། །ཞལ་ཡང་དང་ཡང་དུ་མཇལ་
བར་སྨོན། །བཀྲ་ཤིས་པས་ས་གསུམ་ཁྱབ་གྱུར་ཅིག །ཅེས་བླངས་པས་ཀུན་གྱིས་ཡང་ཡང་མཇལ་བའི་སྨོན་ལམ་འདེབས་བཞིན་རང་རང་གི་གནས་སུ་བདེ་བར་བཞུད་དོ། །རྣམ་དཀར་མཐུ་ལས་དལ་བའི་
* རྟེན་ཐོབ་ཅིང་། །ཕན་བདེའི་འབྱུང་གནས་བསྟན་པའི་སྒོ་རུ་ཞུགས། །ལེགས་ཚོགས་རྩ་བ་དགེ་བའི་བཤེས་གཉེན་ལ། །དད་པའི་སློབ་མ་རྣམས་ལ་འདི་སྐད་ཞུ། །དེང་གི་
དུས་སུ་ལུས་ལ་ནད་མེད་ཅིང་། །ཕྱི་ནང་མི་མཐུན་ཉེར་འཚེ་དང་བྲལ་ངོས། །བདེ་བར་གནས་ཞེས་ཐོས་པས་སེམས་དགའ་ཞིང་། །འདིར་ཡང་མཆོག་གསུམ་ཐུགས་རྗེས་



༄༅། །བདེ་བར་འཚོ། །ཆེད་འབྲས་འུ་ཅག་དལ་འབྱོར་ཐོབ་དུས་འདིར། །དམ་པའི་ལྷ་ཆོས་དག་ལ་མ་འབད་ན། །ཐོབ་ཀྱང་དོན་མེད་ཚོང་པ་སྟོང་
ལོག་བཞིན། །དེ་བས་གཅིག་ཏུ་དགེ་ལ་འབད་ན་ལེགས། །ཚེ་འདི་མི་རྟག་སྣམ་ཟད་མར་མེ་དང་། །ལང་ཚོ་མི་རྟག་བར་སྣང་གློག་འདྲ་བས། །རྟག་འཛིན་ཕྱི་བཤོལ་ལེ་ལོ་
# མ་མཛད་པར། །མྱུར་དུ་དཀར་པོའི་ལྷ་ཆོས་བྱས་ན་ལེགས། །སྡིག་གྲོགས་ངན་པའི་མི་ཡིས་བསླུ་སྲིད་པས། །གྲོགས་ངན་སྤངས་ཏེ་བཟང་བོའི་གྲོགས་ལ་བརྟེན། །ཆང་
དང་བུད་མེད་གླུ་གར་ཤོ་རྒྱན་སོགས། །དོན་མེད་ངན་པའི་ལས་རྣམས་སྤང་ན་བཟང་། །ཚེ་འདིར་ཅི་ལྟར་བྱས་ཀྱང་འཚོ་འགྱུར་གྱི། །ཕྱི་མར་བདེ་ནས་བདེ་བར་འགྲོ་དཀའ་
བས༑ །སྙིང་རུས་བསྐྱེད་དེ་ཆོས་ལ་མ་འབད་ན། །ངན་འགྲོའི་གཡང་ལ་ལྟུང་བར་གདོན་མི་ཟ། །མདོར་ན་བྱ་བྱེད་ཆོས་དང་མཐུན་པ་དང་། །དམ་པ་གོང་མའི་རྗེས་སུ་སློབ་
པ་དང་། །དམ་ཚིག་སྡོམ་པ་མིག་བཞིན་སྲུང་བ་དང་། །ཁ་ཏོན་བཟླས་བརྗོད་དག་ལ་འབད་པར་མཛོད། །དེ་ལྟར་དགེ་སྐུལ་ཡི་གེའི་ནང་བཞིན་དུ། །བསྒྲུབས་ན་བདེ་སྐྱིད་ཉི་



མགུར་འབུམ་སྨད་ཆ་
མ་བཞིན་དུ་འཆར། །ཡི་གེ་གཟིགས་རྟེན་དངོས་པོ་ཕྲན་ཙམ་བཅས། །ཟླ་ཚེས་བཟང་བོར་ཕུལ་བ་དགེ་ལེགས་འཕེལ། །ཞེས་དབུས་གཙང་གི་སློབ་མ་རྣམས་ལ་ཕན་ཕྱིར་སྨྲས་པའོ། །མཚན་
ལྡན་བླ་མའི་ཞབས་དྲུང་ནས། །བཀའ་ཆོས་མཉན་ནས་ཐོས་པ་བཙལ། །ཐོས་དོན་བཞིན་དུ་ཡང་ཡང་བསམ། །བསམ་པའི་ནང་བཞིན་བསྒོམས་ན་བཟང་། །ཞི་ཞིང་དུལ་ན་
༔ ཐོས་རྟགས་ཡིན། །ཉོན་མོངས་ཆུངན་སྒོམ་རྟགས་ཡིན། །གནས་ལུགས་རྟོགསན་རྣལ་འབྱོར་ཡིན། །ལུང་རིག་འཕྲོད་ན་མཁས་པ་ཡིན། །ཐོས་བསམ་མི་ཚེ་བསྒྲིལ་གྱུར་
ཀྱང་། །སྤང་བླང་མི་ཤེས་ལས་རོ་ཡིན། །དེ་ཕྱིར་ཆོས་མཛད་དགེ་འདུན་ཀུན། །ཐོས་བསམ་སྒོམ་ལ་ནན་ཏན་མཛོད། །དགེ་འདུན་སྤྱི་ཡི་ཆོས་ཁྲིམས་སྡོམས། །མཐོན་
པོའི་གཉའ་ཆོག་དམའ་བ་སྐྱོངས། །ཆོས་མིན་སྐྱོད་ལ་ཆོས་པ་ཁུར། །ནོར་དང་མི་ཆེན་དགོས་པ་མེད། །སྡིག་གྲོགས་སྦལ་བ་རྨ་ཅན་ཡིན། །དགེ་བའི་གྲོགས་བསྟེན་དེ་
སེམས་ཟུངས། །དནི་མི་རྒན་འཆི་ལ་ཉེ། །ཁ་ཆེམས་འཇོག་ཀྱང་དེ་ལས་མེད། །ཅེས་པ་འདི་ནི་བཀྲ་ཤིས་འཁྱིལ་བའི་དགེ་འདུན་པ་རྣམས་ལ་སྨྲས་པའོ། །ནམ་མཁའ་ལས་ཀྱང་ཡངས་ཤིང་རྒྱ་



།ཆེ་ཞིང་། །ཉི་མ་འབུམ་གྱི་མདངས་ལས་རབ་གསལ་བའི། །དཔལ་ལྡན་བླ་མའི་ཐུགས་ལ་གསོལ་བ་འདེབས། །ཐུགས་ཡིད་གཅིག་ཏུ་
འདྲེས་པར་བྱིན་གྱིས་རློབས། །ཡངས་སར་ཡངས་དགོས་སེམས་ཁ་ཡངས་པོ་དགོས། །འཁོར་འདས་ཆོས་ཀུན་ནང་དུ་བཞག་ན་ཡང༌། །ཤོང་བར་མ་ཟད་ད་དུང་ཡངས་
ཁྲོལ་ལེར། །གནས་པ་ལྟ་བུའི་སེམས་ཁ་ཡངས་པོ་དགོས། །ཁྱབ་སར་ཁྱབ་དགོས་སྙིང་རྗེས་ཁྱབ་པ་དགོས། །མཐའ་དབུས་མེད་པའི་ནམ་མཁའ་གར་ཁྱབ་ཏུ། །མ་གྱུར་
འགྲོ་བས་ཁྱབ་པས་དེ་དག་ལ། །སྙིང་རྗེ་ཆེན་པོས་ཡོངས་སུ་ཁྱབ་པ་དགོས། །དེ་ལྟར་སྟོང་ཉིད་སྙིང་རྗེ་དབྱེར་མེད་པའི། །ནམ་མཁའ་ལྟ་བུའི་དབྱིངས་ལས་མ་གཡོས་
བཞིན། །གང་ལ་གང་འདུལ་སྣ་ཚོགས་སྐུར་བསྟན་ནས། །འགྲོ་དོན་བྱེད་པའི་སྨོན་ལམ་རྒྱ་ཆེན་དགོས། །སེམས་ཉིད་མཁའ་ལས་ཡངས་པའི་རྣལ་འབྱོར་ངས། །དགོས་
འདོད་ཀུན་འབྱུང་ནོར་བུ་ལྟ་བུ་ཡི། །གདམས་པ་སྐལ་ལྡན་སློབ་མར་ཕངས་མེད་བྱིན། །ཉམས་སུ་ལོངས་དང་དགོས་འདོད་ཀུན་འབྱུང་འགྱུར། །ཞེས་པ་འདི་ནི་རྣལ་འབྱོར་ཞབས་



མགུར་འབུམ་སྨད་ཆ་
དཀར་བས་དད་ཅན་ཆོས་མཛད་ལ་གདམས་པའོ། །དཔྱིས་དང་དམེ་ཤུལ་མཚམས་པ་སོགས་སློབ་མ་འགའ་རེས། མི་རྟག་དྲན་བསྐུལ་ཞིག་དགོས་ཞེས་བསྐུལ་ངོར་འདི་བྱིན། འདུས་བྱས་ཐམས་ཅད་མི་རྟག་སྟེ། །རང་ཉིད་
ནམ་འཆི་ངེས་པ་མེད། །ད་སྔ་མ་ཤི་ཁ་རྗེ་ཆེ། །དནི་འཆི་བ་སླེབ་ལ་ཁད། །ཨ་ཙ་མ་ད་འཆི་བ་འོང་། །ད་ལྟ་མྱུར་དུ་འཆི་བ་འོང་། །སོས་དལ་སྡོད་པ་ག་ལ་ཁོམ། །གཉིད་
ཀྱང་ལོག་པ་ག་ལ་ཁོམ། །ཉིན་མཚན་མེད་པར་ཆོས་ལ་འབོད། །ཆོས་པ་རབ་ནི་འཆི་ལ་བྲོད། །འབྲིང་ནི་མི་འཚེར་ཐ་མ་ཡང་། །མི་འགྱོད་ཟེར་བ་ཙམ་རེ་མཛོད། །ཅེས་པ་
འདི་ཐོན་ལ་རང་བློ་དགེ་ལ་སྐུལ་དང་བཟང་ཞེས་པས། ཁོང་རྣམས་ཀྱིས་དེ་ལྟར་བཏོན་པས་ཉིན་རེ་བཞིན་དགེ་སྦྱོར་གོང་འཕེལ་བྱུང་ངོ་། །ནམ་ཡང་བཀའ་དྲིན་འཁོར་ཐབས་རང་མེད་པའི། །ཆོས་རྒྱལ་ངག་གི་
དབང་པོནི་དྲན་བྱུང་། །རིག་འཛིན་འཇམ་དབྱངས་རྒྱ་མཚོ་དེ་དྲན་བྱུང་། །བླ་མ་འཇམ་དཔལ་རྡོ་རྗེ་ཡང་དྲན་བྱུང་། །དྲིན་ཅན་དེ་གསུམ་ཡིད་ལ་རང་དྲན་ཚེ། །མིག་ནས་མཆི་
མ་དབང་མེད་དུ་ཤོར་སོང་། །དག་པའི་ཞིང་ཁམས་གང་ན་རང་བཞུགས་ཀྱང་། །ཐུགས་རྗེ་སྤྱན་གྱིས་དུས་ཀུན་ཏུ་གཟིགས་ཤིག །གསོལ་བ་སྙིང་གི་དཀྱིལ་ནས་རང་



ཕ
༄༅། །འདེབས་སོ། །བྱིན་རླབས་ཐུགས་ཀྱི་ཀློང་ནས་རང་སྩོལ་ཅིག །ནམ་ཞིག་འཆི་ཚེ་མངོན་སུམ་དུ་བྱོན་ལ། །འཆི་བ་ཆོས་སྐུའི་གསལ་འདེབས་
རང་མཛོད་ཅིག །ཅེས་བཀའ་དྲིན་ཆེ་བའི་བླ་མ་རྣམ་གསུམ་དྲན་པའི་དུས་ཤིག་ལ་ཞབས་དཀར་བས་སྨྲས་པའོ། །དགེ་བའི་བཤེས་གཉེན་ལེགས་བསྟེན་ནས། །ཐོས་བསམ་སྒོམ་གསུམ་བྱེད་འདོད་
# པས༑ །ངོ་མཚར་རི་མོ་འདི་ཉིད་ལ། །ལྟོས་དང་གོ་རྒྱུ་ཆེན་པོ་ཡོད། །ཚེ་རབས་ཀུན་ཏུ་དམ་པའི་ཆོས། །སྒྲུབ་པའི་མཐུན་རྐྱེན་དགེ་བའི་བཤེས། །ཡི་དམ་ཆོས་སྐྱོང་དབེན་
གནས་གྲོགས། །ཡོན་བདག་འདི་བཞིན་འཛོམ་པར་ཤོག །དེ་ལ་བརྟེན་ནས་མདོ་སྔགས་ཆོས། །ཐོས་བསམ་སྒོམ་གསུམ་བྱས་པའི་མཐུས། །རྣམ་མཁྱེན་སངས་རྒྱས་མྱུར་
ཐོབ་ནས། །མ་གྱུར་འགྲོ་ཀུན་འདྲེན་པར་ཤོག །ཅེས་པ་འདི་ནི་བདེ་བ་ཅན་གྱི་ལྷ་ཁང་ངོས་ལ་ཐོས་བསམ་སྒོམ་གསུམ་གྱི་རི་མོ་བྲིས་པའི་གཤམ་དུ་འདི་ལྟ་བུའི་སྨོན་ཚིག་ཅིག་དགོས་ཞེས། ལྷ་བཟོ་ཡེ་ཤེས་དར་རྒྱས་ཀྱིས་བསྐུལ་
ངོར་ཞབས་དཀར་བས་གནས་ཆེན་དེ་ག་ནས་སྨྲས་པའོ། །སྟེང་སྤྱི་གཙུག་པད་ཟླའི་གདན་སྟེང་ན། །རྗེ་བྱིན་རླབས་ཅན་གྱི་བླ་མ་བཞུགས། །བུ་མོས་གུས་གདུང་བས་གསོལ་བ་འདེབས། །
|



མགུར་འབུམ་སྨད་ཆ་
ཕ་ཐུགས་རྗེ་མ་ཆུང་བྱིན་གྱིས་རློབས། །རྗེ་བླ་མ་མཇལ་རྒྱུ་ཡོད་དུས་མཇོལ། །ཕྱིས་ཞལ་རས་མི་མཇལ་དུས་ཤིག་ཡོང་། །གསུང་བཀའ་ཆོས་མཉན་རྒྱུ་ཡོད་དུས་ཉོན། །ཕྱིས་
ཞལ་གསུང་མི་ཐོས་དུས་ཤིག་ཡོང་། །ཐུགས་བརྩེ་བས་སྐྱོང་དུས་ཡུན་རིང་སྟེན། །ཕྱིས་བསྟེན་རྒྱུ་མེད་པའི་དུས་ཤིག་ཡོང་། །སྐུ་བཞུགས་དུས་གདམས་ངག་མ་ཞུས་ན། །
ཕྱིས་གསུང་འབུམ་ཀློག་དུས་འགྱོད་པ་འོང་། །ཞལ་བཞུགས་དུས་ཡང་ཡང་མ་མཇལ་ན། །ཕྱིས་སྐུ་གདུང་མཇལ་དུས་འགྱོད་པ་འོང་། །ཁོང་བཞུགས་དུས་ཟས་ནོར་མ་
ཕུལ་ན། །ཕྱིས་གདུང་མཆོད་བྱེད་དུས་འགྱོད་པ་འོང་། །ཐུགས་བརྩེ་དུས་དད་གུས་སུས་ཀྱང་ཡོང་། །བཀའ་བཀྱོན་དུས་དད་གུས་ཡོང་བ་གྱིས། །རྐྱེན་མེད་དུས་ཇོ་བཟང་
སུས་ཀྱང་ཡོང་། །རྐྱེན་ངན་པས་གཙེས་དུས་བཟང་པོ་གྱིས། །སྐྱིད་འཛོམས་དུས་ཁ་ཕོ་སུས་ཀྱང་ཐོན། །སྡུག་ཐུག་དུས་ཁ་ཕོ་ཐོན་པ་གྱིས། །རྗེ་བླ་མ་བཟང་པོར་མཇལ་བ་
ཡིན༑ །བློ་ཡར་སྐྱེད་དུམ་རེ་ཡོང་བ་གྱིས། །ཆོས་ཟབ་མོ་མང་པོ་ཐོས་པ་ཡིན། །ནང་ཆགས་སྡང་ཉོན་མོངས་མེད་པ་གྱིས། །ཡར་ཐེག་ཆེན་ཆོས་སྒོར་ཞུགས་པ་ཡིན། །དུས་



ཅ
བ རྒྱ་ དགུ་བཅུ་ཐམ་པ་
༄༅། །རྒྱུན་དུ་བློ་ཁོག་ཡངས་པོ་གྱིས། །ཚེ་བློ་ཡིས་བཏང་ནས་བླ་མ་ལ། །ནོར་འབུལ་རྒྱུ་མེད་རུང་ཨའུ་ཙི། །རྗེ་བླ་མ་སངས་རྒྱས་མཐོང་ཙ་ན། །
སེམས་མོས་གུས་ཆུང་རུང་ཨའུཙི། །ལས་རྒྱུ་འབྲས་སྤོང་ལེན་ཤེས་ཙན། །གཞན་ཐོས་ཆུང་ཟེར་ཡང་ཨའུ་ཙི། །རྗེ་བསྟེན་དུས་སྒྲོ་འདོགས་མི་གཅོད་པར། །གྱེས་ཚར་
དུས་དྲན་ཡང་འཕྱིས་པ་ཡིན། །ན་གཞོན་དུས་སྒྲུབ་པ་མི་བྱེད་པར། །ལོ་ལོན་དུས་དྲན་ཡང་འཕྱིས་པ་ཡིན། །ལུས་བདེ་དུས་ཉམས་ལེན་མི་བྱེད་པར། །ན་འཆི་དུས་དྲན་ཡང་
@ འཕྱིས་པ་ཡིན། །རྗེ་བླ་མས་བཀའ་བཀྱོན་བཏང་ཙན། །མོས་གུས་ཀྱི་འཆོར་ས་ཡོད་པས་གཟོབ། །མི་ངན་གྱི་སྤྱོད་པ་མཐོང་ཙ་ན། །སྙིང་རྗེ་ཡི་འཆོར་ས་ཡོད་པས་གཟོབ། །
འཆི་བདག་གི་བདུད་དང་འཕྲད་ཙན། །ལྟ་བ་ཡི་འཆོར་ས་ཡོད་པས་གཟོབ། །རྗེ་བླ་མར་མིར་བཟུང་སངས་རྒྱས་དེ། །གཞན་ཞིག་ནས་འཚོལ་བའི་མི་ཚོ་ལྟོས། །སེམས་
སྟོང་པ་འདི་ལས་གསལ་བ་མེད། །དེ་རང་ངོ་མི་ཤེས་མི་ཚོ་ལྟོས། །རང་གཞན་ལ་ཕན་པ་སྨོན་ལམ་ཡིན། །དེ་མི་འདེབས་པ་ཡི་མི་ཚོ་ལྟོས། །རྗེའི་ཞབས་ཏོག་ཕྱོགས་སུ་



མགུར་འབུམ་སྨད་ཆ་
སྡག་ཐུབ་པ། །ཞིག་གྱིས་དང་ནམ་མཁའ་མཛོད་ལ་དབང་། །ཆོས་དགེ་སྦྱོར་ཕྱོགས་སུ་སྡུག་ཐུབ་པ། །ཞིག་གྱིས་དང་རྫོགས་པའི་སངས་རྒྱས་འཐོབ། །གཞན་དོན་གྱི་
ཕྱོགས་སུ་སྡུག་ཐུབ་པ། །ཞིག་གྱིས་དང་ཀུན་གྱི་སྐྱབས་སུ་འགྱུར། །རྗེ་འགྲོ་མགོན་གཙང་པ་རྒྱ་རས་ཀྱི། །གསུང་ཚིགས་སུ་བཅད་ནས་དབྱངས་སུ་བླངས། །གླུ་འདི་ཉིད་
ཐོས་ཚད་ཕོ་མོ་ཡི། །ནང་སེམས་ལ་ཕན་ཐོགས་འབྱུང་བར་ཤོག །ཅེས་པ་འདི་ནི་ཉང་གི་མཚམས་པ་དང་། ལྷ་ཁང་དབུ་མཛད་སོགས་རྗེས་འཇུག་རྣམས་ལ་གདམས་པའོ། །རྗེ་རྩ་བའི་བླ་མ་བཀའ་དྲིན་
ཅན༑ །སྟེང་སྤྱི་གཙུག་བདེ་ཆེན་རྒྱན་དུ་བཞུགས། །བུ་མོས་གུས་གདུངས་པས་གསོལ་བ་འདེབས། །སེམས་ཆོས་དང་མཐུན་པར་བྱིན་གྱིས་རློབས། །རྗེ་མཚན་ལྡན་བླ་
མར་མཇལ་བའི་དུས། །གསུང་བཀའ་ཆོས་མི་ཉན་མི་ཚོ་ལྟོས། །རྟེན་དལ་འབྱོར་མི་ལུས་ཐོབ་དུས་འདིར། །ཆོས་ཉམས་ལེན་མི་བྱེད་མི་ཚོ་ལྟོས། །ཆོས་གསང་སྔགས་
ཟབ་མོའི་དབང་ཐོབ་ནས། །ལམ་བསྐྱེད་རྫོགས་མི་བསྒོམ་མི་ཚོ་ལྟོས། །མི་སྐྱེས་ཚད་ཐམས་ཅད་འཆི་བར་འདུག །རང་མ་ཤི་གོང་འདིར་ལྷ་ཆོས་རེམ། །གང་མཐུན་ཚད་



།ཐམས་ཅད་འབྲལ་བར་འདུག །གྲོགས་གང་ལ་མ་ཆགས་ལྷ་ཆོས་མཛོད། །ནོར་བསགས་ཚད་འཆི་ཁར་ལུས་པར་འདུག །གང་ཡོད་ཚད་
ཆོས་ཀྱི་ཕྱོགས་སུ་ཐོངས། །ཚེ་སྟོད་ལ་བཙུན་པ་བྱས་བྱས་ནས། །མཐར་རྒས་ཁར་ཁྱིམ་ཐབ་བྱེད་ཉེན་ཡོད། །ཚེ་གང་པོ་ཐོས་པ་བྱས་བྱས་ནས། །མཐར་རྒས་ཁར་བཟའ་
ཚ# དཔོན་བྱེད་ཉེན་ཡོད། །ཚེ་སྟོད་ལ་རི་ཁྲོད་འགྲིམས་འགྲིམས་ནས། །མཐར་རྒས་ཁར་གྲོང་ནས་འཆི་ཉེན་ཡོད། །ཆོས་ཕྱོགས་མེད་ཐོས་བསམ་བྱས་བྱས་ནས། །རྒྱུད་ཇེ་
གྱོང་སོང་བ་ཡི་རེ་མུག །གནས་དབེན་པར་སྒོམ་སྒྲུབ་མི་བྱེད་པར། །ཉལ་འདུག་པའི་ཆོས་པ་ཡི་རེ་མུག །ཁོང་བཙུན་པས་འདུལ་ཁྲིམས་མི་བསྲུང་བར། །ཆང་བུད་མེད་
བསྟེན་པ་ཡི་རེ་མུག །གཏམ་མང་པོ་ཉོན་མོངས་འཕེལ་བའི་རྒྱ། །ཚིག་ལབ་ལོབ་མ་མང་སྨྲ་བ་ཆོད། །ལས་བྱ་བྱེད་མང་པོ་དགེ་སྦྱོར་འདྲ། །སེམས་གཡེང་པའི་བྱ་བ་
ཐམས་ཅན་སྤོངས། །བློ་མང་པོ་རང་སེམས་འཁྲུལ་བའི་གཞི། །སེམས་རང་བབ་ཞོག་དང་མཉམ་བཞག་འོང་། །ཡུལ་ཡོད་པའི་ཆགས་སྡང་མཐོང་ཙན། །ཕོ་ཡུལ་མེད་



མགུར་འབུམ་སྨད་ཆ་
པ་ཚོ་སྐྱིད་པར་མཐོང་། །དགོན་གྲྭ་བའི་ཕོ་རུས་མཐོང་ཙ་ན། །ཁོང་རི་ཁྲོད་པ་ཚོ་སྐྱིད་པར་མཐོང་། །ནོར་ཡོད་པའི་དཀའ་ལས་མཐོང་ཙན། །ཕོནོར་མེད་པ་ཚོ་སྐྱིད་པར་
མཐོང་། །གྲོང་དགོན་པའི་ནང་དུ་སྡོད་དུས་སུ། །སེམས་ཆགས་སྡང་སྐྱོན་གྱིས་མ་གོས་ཤིག །ལས་དགེ་སྒྲུབ་སྡིག་པ་སྤོང་དུས་སུ། །སེམས་གཡོ་ཟོལ་སྐྱོན་གྱིས་མ་གོས་
|ཤིག །མ་འགྲོ་བ་གཞན་དོན་བྱེད་དུས་སུ། །རང་འདོད་ཀྱི་སྐྱོན་གྱིས་མ་གོས་ཤིག །ཡིད་འོང་གི་ཡུལ་དང་འཕྲད་ཙ་ན། །ཇོ་བཟང་གི་འཆོར་ས་ཡོད་པས་གཟོབ། །རྐྱེན་
ངན་གྱི་རླུང་འཚུབ་ལངས་ཙན། །ཉམས་ལེན་གྱི་འཆོར་ས་ཡོད་པས་གཟོབ། །ཚོགས་དྲུག་གི་ལྟད་མོ་མཐོང་ཙ་ན། །ཏིང་འཛིན་གྱི་འཆོར་ས་ཡོད་པས་གཟོབ། །ཚེ་གཅིག་
ལ་སངས་རྒྱས་འཐོབ་འདོད་ན། །དུས་རྒྱུན་དུ་རང་གི་སེམས་ལ་ལྟོས། །སེམས་བཙལ་ན་མི་རྙེད་བཞག་ན་མངོན། །དུས་རྒྱུན་ཏུ་རང་སེམས་གློད་ལ་ཞོག །འབྲས་སྐུ་
གསུམ་རང་གི་སེམས་ལ་འཆར། །གཞན་རེ་དོགས་རྒྱབ་ཏུ་སྐྱར་ལ་ཐོངས། །ནང་སེམས་ལ་ཕན་པའི་གླུ་དབྱངས་འདི། །རྗེ་འགྲོ་མགོན་རྒྱ་རས་གསུང་བཞིན་བླངས། །གླུ་སྒྱུ་



མ
༄༅། །འདི་ཉིད་བླངས་པའི་དགེ་བའི་མཐུས། །མ་འགྲོ་ཀུན་སངས་རྒྱས་མྱུར་ཐོབ་ཤོག །ཅེས་པ་འདི་ཡང་སྐལ་ལྡན་སློབ་བུ་འཇིགས་མེད་དང་༌། མི་བསྐྱོད། བན་ཐོ་སོགས་
བུ་སློབ་རྣམས་ལ་ཕན་ཕྱིར་ཞབས་དཀར་བས་སྨྲས་པའོ། །ནམ་མཁའ་ལྟ་བུའི་སེམས་ཀྱི་དབྱིངས། །རྗེན་པར་སྟོན་མཛད་བླ་མ་ལ། །གུས་པས་ཕྱག་འཚལ་ཐུགས་ཡིད་གཉིས། །གཅིག་
# ཏུ་འདྲེས་པར་བྱིན་གྱིས་རློབས། །འགྲོ་འཆག་ཉལ་འདུག་ལ་སོགས་པ། །སྤྱོད་ལམ་རྣམ་བཞི་གང་གི་དུས། །ཕྱི་ཡི་ཡུལ་ལ་མི་ལྟ་བར། །ནང་གི་རང་གི་སེམས་ལ་
ལྟོས༑ །བལྟས་པས་དབྱིབས་དང་ཁ་དོག་སོགས། །མཐོང་མེདནམ་མཁའ་ལྟ་བུ་མཐོང་། །མཐོང་བའི་ངང་ལ་ལྷོད་ཀྱིས་གློད། །གློད་པས་བྱིང་རྒོད་སྤྲིན་ལྟར་ཡལ། །བདེ་
གསལ་མི་རྟོག་ཉམས་མྱོང་འཆར། ཤར་ཀྱང་ཆགས་ཞེན་མེད་པར་སྐྱོངས། །བསྐྱངས་པས་སེམས་ཉིད་ནམ་མཁའ་བཞིན། །ནམ་ཡང་འགྱུར་བ་མེད་པ་འབྱུང་། །དེ་
ལྟར་མ་རྟོགས་སེམས་ཅན་ལ། །མ་ལས་ལྷག་པའི་སྙིང་རྗེ་འབྱུང་། །འབད་རྩོལ་མེད་པརནོར་བུ་བཞིན། །ལམ་རྟགས་ཡོན་ཏན་ཅི་ཡང་འབྱུང་། །སྐལ་བཟང་གདུལ་བྱ་
ཁཀ
- ་ཀཆས
* =
-



མགུར་འབུམ་སྨད་ཆ་
མང་པོ་ལ། །ཕན་ཐོགས་དཔག་ཏུ་མེད་པ་འབྱུང་། །ནམ་ཞིག་འཆི་བ་ཆོས་སྐུ་རུ། །གྲོལ་འགྱུར་འདི་ལ་ཐེ་ཚོམ་མེད། །ཆོས་སྐུའི་དབྱིངས་ལས་མ་གཡོས་བཞིན། །ལོངས་
སྐུ་སྤྲུལ་སྐུའི་འགྲོ་དོན་འབྱུང༌། །གླུ་འདི་ཐོས་ཚད་ཐམས་ཅད་ཀྱིས། །སེམས་ངོ་བསྐྱངས་ནས་འཚང་རྒྱ་ཤོག །ཅེས་པ་འདིནི་དད་བརྩོན་ཤེས་རབ་སྙིང་རྗེ་ཆེ་བའི་དབུས་ཀྱི་སྙེམོ་ཨེམ་ཇིས་བསྐུལ་ངོར་
ཞབས་དཀར་བས་དབེན་གནས་བཀྲ་ཤིས་འཁྱིལ་ནས་སྨྲས་པའོ། །ཡང་སློབ་མ་འགའ་རེས་གསང་སྔགས་ཀྱི་རྣལ་འབྱོར་པ་བཟང་པོ་ནམ་ཚོད་གྲོལ་བ་ཡིན་ནམ་ཟེར་བ་ལ། འདི་སྐད་སྨྲས། སེང་གེ་དཀར་མོའི་ཕྲུ་གུ་དེ། །ཨ་
མའི་མངལ་ནས་རྩལ་གསུམ་རྫོགས། །མངལ་གྱི་རྒྱལ་ས་གྲོལ་བ་དང་། །གངས་དཀར་སྟོད་དུ་འཕྱོ་བར་ངེས། །བྱ་རྒྱལ་ཁྱུང་གི་ཕྲུ་གུ་དེ། །སྒོ་ངའི་ནང་ནས་གཤོག་སྒྲོ་
རྒྱས༑ །སྒོ་ངའི་རྒྱ་ལས་གྲོལ་བ་དང་། །དགུང་སྔོན་མཁའ་ལ་འཕུར་བར་ངེས། །རྣལ་འབྱོར་པ་ཡི་སེམས་ཉིད་དེ། །ལུས་ཀྱི་ནང་ནས་ཉམས་རྟོགས་རྒྱས། །ལུས་ཀྱི་རྒྱ་
ལས་གྲོལ་བ་དང་། །འཆི་བ་ཆོས་སྐུར་གྲོལ་བར་ངེས། །ཞེས་བླངས་པས་ཀུན་དད་ཅིང་གུས་པར་གྱུར་ཏོ། །དཀོན་མཆོག་གསུམ་ལ་གུས་པས་ཕྱག་བྱས། །དད་ཅན་གྲྭ་སློབ་སྦྱིན་རྒྱུ



།བདག་རྣམས་ལ། །ཆོས་མཛད་ང་ཡིས་འཕྲིན་ཅིག་བསྐུར་འབྲས། །བཅུ་པའི་ཉི་ཤུ་ལྔ་ཡི་ཉིན་པར། །སངས་རྒྱས་ཀུན་ལས་བཀའ་དྲིན་ཆེ་
བའི༑ །རྒྱལ་བ་གཉིས་པ་བློ་བཟང་གྲགས་པ། །དགའ་ལྡན་ཞིང་དུ་གཤེགས་པའི་དུས་ཆེན། །ཡིན་པས་དེའི་ཉིན་དགེ་བ་བྱས་ན། །སངས་རྒྱས་གཞན་ཀུན་གཤེགས་པའི་
# དུས་ལས། །འགྱུར་ཁྱད་ཕན་ཡོན་ཆེན་པོ་གསུངས་པས། །དེ་ཕྱིར་ཉི་ཤུ་ལྔ་ཡི་དགོང་མོ། །གླིང་མེ་ལ་སོགས་མཆོད་པ་ཕུལ་ལ། །ཚོགས་གསོག་སྨོན་ལམ་རྒྱ་ཆེན་ཐོབས་
དང༌། །ཕན་བདེ་འབྱུང་གནས་བསྟན་པ་དར་ཞིང་། །མ་གྱུར་འགྲོ་ཀུན་བདེ་ཞིང་སྐྱིད་ངེས། །ཆོས་ལ་སྐུལ་བའི་ཚིགས་བཅད་གཏམ་སྙན། །ཐོས་ཚད་རྣམས་ཀྱིས་དགའ་
ཞིང་སྤྲོ་བཞིན། །བཅུ་པའི་ཉི་ཤུ་ལྔ་ཡི་ཉིན་པར། །ཚོགས་བསགས་སྨོན་ལམ་འདེབས་པར་གྱུར་ཅིག །ཅེས་བཅུ་པའི་ཉི་ཤུལྔ་ལ་གླིང་མེ་མཆོད་པ་ཕུལནའགྱུར་ཁྱད་ཕན་ཡོན་ཆེན་པོ་ཡོད་ཅེས་དད་ཅན་ལ་
དགེ་བསྐུལ་དུ་ཆོས་མཛོད་ཞབས་དཀར་བས་བཀྲ་ཤིས་འཁྱིལ་ནས་སྨྲས་པའོ། །རྩ་གསུམ་ལྷ་ལ་ཕྱག་ཅིག་འཚལ་ནས། །སྐལ་ལྡན་སློབ་མ་ཡོན་བདག་རྣམས་ལ། །རྣལ་འབྱོར་བདག་གིས་འཕྲིན་
385



པ
མགུར་འབུམ་སྨད་ཆ་
ཅིག་བསྐུར་འབྲས། །འདི་དང་ཕྱི་མའི་བདེ་སྐྱིད་ཐམས་ཅད། །ཚོགས་བསགས་བྱས་ལས་བྱུང་བར་གསུང་སྣང་། །དེ་ཕྱིར་ནམ་འཆི་ཆ་མེད་སོམས་ལ། །ཀུན་གྱིས་ཚོགས་
གསོག་སྒྲིབ་སྦྱོང་མཛོད་ཅིག །བླ་མ་ཡི་དམ་མཉེས་པའི་མཆོད་པ། །དཔའ་བོ་མཁའ་འགྲོ་འདུ་བའི་དམ་རྫས། །བད་ཀན་རླུང་ནད་སེལ་བའི་སྨན་རྟ། །ཚེ་དཔལ་བསོད་
ནམས་རྒྱས་པའི་ལོངས་སྤྱོད། །ཚོགས་ཀྱི་འཁོར་ལོའི་དགའ་སྟོན་གཙོ་བོ། །བདུད་རྩི་ཆང་སེར་འདི་ཉིད་ཡིན་ཞེས། །བླ་མེད་ཚོགས་འཁོར་སྐབས་སུ་བཤད་སྣང་། །བྱིན་
རླབས་རྫས་སུ་བདུད་རྩི་ཆང་སེར། །ཀ་པཱ་ལི་ཡིས་གང་རེ་ཕུལ་ཀྱང་། །མི་ལ་ཚེ་རིང་ནོར་ལ་གཡང་ཆགས། །ཟས་ལ་བཅུད་ཡོང་བསམ་པའི་དོན་ཀུན། །འགྲུབ་ཅེས་བླ་
མེད་རྒྱུད་ལས་གསུང་སྣང་། །གསུངས་བཞིན་སྒྲུབ་མཁན་ཡོད་ན་ཡར་ངོ༌། །མར་ངོའི་ཚེས་བཅུའི་སྐབས་སུ་ཁྱེར་ཤོག །ཐོས་ཚད་ཀུན་གྱིས་དགའ་ཞིང་སྤྲོ་བཞིན། །བླ་
མའི་གསུང་བཞིན་སྒྲུབ་པར་སྨོན་ནོ། །ཅེས་པ་འདི་ནི་དད་ཅན་ཡོན་བདག་ཕོ་མོ་རྣམས་ལ་རྣལ་འབྱོར་ཞབས་དཀར་བས་གནས་གསུམ་དཔའ་བོ་མཁའ་འགྲོ་སྤྲིན་བཞིན་འདུ་བའི་དབེན་གནས་བཀྲ་ཤིས་འཁྱིལ་བནས་སྨྲས་པའོ། །ཆུ་



།འགོ་གངས་ལ་ཐུག་པ་ལྟ་བུ་ཡི། །དམ་པའི་ཆོས་ཀྱི་འགོ་ཡི་ཐུག་ས་མཆོག །རྣམ་འདྲེན་བཞི་པ་ཤཱཀྱ་ཐུབ་པ་ཡི། །བསྟན་པ་རིན་པོ་ཆེ་དང་
མཇལ་བར་ཤོག །ཕྱི་རུ་ཉན་ཐོས་བྱང་སེམས་སྤྱོད་པ་སྐྱོངས། །ནང་དུ་གསང་སྔགས་རིམ་གཉིས་རྣལ་འབྱོར་བརྩོན། །གསང་བ་འོད་གསལ་རྫོགས་ཆེན་དོན་ལ་སྤྱོད། །ཨོ་
བ% རྒྱན་པདྨའི་བསྟན་དང་མཇལ་བར་ཤོག །བསྟན་པ་གྲུ་བཞི་ལམ་དུ་ཁྱེར་མཁས་པའི། །ཇོ་བོ་བཀའ་གདམས་གོང་མའི་རྣམ་ཐར་བཞིན། །མདོ་རྒྱུད་བསྟན་བཅོས་བླ་མའི་མན་
ངག་བཞི། །མ་ཉམས་གྲུ་བཞི་ལམ་དུ་འཁྱེར་བར་ཤོག །ཕྱོགས་རེ་ཙམ་གྱི་གྲུབ་མཐའ་མ་ཡིན་པར། །མདོ་སྔགས་ཐམས་ཅད་གདམས་པར་ཤར་བ་ཡི། །རྣམ་ཐར་གཙང་
མ་དགེ་ལྡན་བཀའ་བརྒྱུད་པའི། །བསྟན་པ་རིན་པོ་ཆེ་དང་མཇལ་བར་ཤོག །བྱང་ཆུབ་སེམས་ཀྱི་ངང་པ་དཀར་པོ་ཡིས། །ཐབས་ཤེས་གཉིས་ཀྱི་གཤོག་ཟུང་རབ་བརྒྱངས་
ཏེ༑ །ཐམས་ཅད་མཁྱེན་པའི་མཁའལ་ལེགས་འཕུར་ནས། །མདོ་སྔགས་ཆོས་ཀྱི་དབྱངས་སྙན་སྒྲོག་པར་ཤོག །དེ་ལྟར་མ་ནོར་ལམ་སྟོན་དགེ་བའི་བཤེས། །གསུང་



བཞིན་སྒྲུབ་པའི་ཆོས་མཐུན་གྲོགས་རྣམས་དང༌། །དེང་ནས་བཟུང་སྟེ་སངས་རྒྱས་མ་ཐོབ་བར། །ཚེ་རབས་ཀུན་ཏུ་འབྲལ་བ་མེད་པར་ཤོག །ཅེསཚེ་རབས་ཀུན་ཏུ་རྒྱལ་བའི་བསྟན་པ་དང་
མཇལ་ཞིང་། རྣམ་མཁྱེན་གྱི་གོ་འཕང་འཐོབ་པའི་སྨོན་ལམ་འདི་ཡང་ཞབས་དཀར་བས། དབེན་གནས་བཀྲ་ཤིས་འཁྱིལ་བ་ནས་སྨྲས་པའོ། །བྱིན་རླབས་དངོས་གྲུབ་ཆར་ལྟར་འབེབ་མཛད་པའི། །རྩ་བརྒྱད་བླ་མ་
རྣམས་ཀྱི་བཀྲ་ཤིས་ཤོག །ཡི་དམ་ལྷ་ཚོགས་རྣམས་ཀྱི་བཀྲ་ཤིས་ཤོག །སངས་རྒྱས་བྱང་སེམས་རྣམས་ཀྱི་བཀྲ་ཤིས་ཤོག །དཔའ་བོ་མཁའ་འགྲོ་རྣམས་ཀྱི་བཀྲ་ཤིས་ཤོག །
ཆོས་སྐྱོང་སྲུང་མ་རྣམས་ཀྱི་བཀྲ་ཤིས་ཤོག །ནོར་ལྷ་གཏེར་བདག་རྣམས་ཀྱི་བཀྲ་ཤིས་ཤོག །ཡུལ་ལྷ་བཞི་བདག་རྣམས་ཀྱི་བཀྲ་ཤིས་ཤོག །མི་འགྱུར་ལྷན་པོ་སྐུ་ཡི་བཀྲ་
* ཤིས་ཤོག །ཡན་ལག་དྲུག་ཅུའི་གསུང་གི་བཀྲ་ཤིས་ཤོག །མཐའ་བྲལ་དྲི་མེད་ཐུགས་ཀྱི་བཀྲ་ཤིས་ཤོག །རྒྱལ་བའི་སྐུ་གསུང་ཐུགས་ཀྱི་བཀྲ་ཤིས་ཤོག །ནད་གདོན་བར་
ཆད་ཞི་བའི་བཀྲ་ཤིས་ཤོག །ཚེ་དཔལ་བསོད་ནམས་རྒྱས་པའི་བཀྲ་ཤིས་ཤོག །མི་ནོར་ཟས་གསུམ་འདུ་བའི་བཀྲ་ཤིས་ཤོག །གནོད་བྱེད་དགྲ་བགེགས་ཐུལ་བའི་བཀྲ་ཤིས་



༄༅། །ཤོག །ཆར་ཆུ་དུས་སུ་འབབ་པའི་བཀྲ་ཤིས་ཤོག །ལོ་ཕྱུགས་རྟག་ཏུ་ལེགས་པའི་བཀྲ་ཤིས་ཤོག །རྒྱལ་ཁམས་བདེ་ཞིང་སྐྱིད་པའི་བཀྲ་ཤིས་
ཤོག །ཐམས་ཅད་ཆོས་ལ་སྤྱོད་པའི་བཀྲ་ཤིས་ཤོག །བཀྲ་ཤིས་དང་དགེ་ལེགས་བདེ་སྐྱིད་ཆེན་པོས་འཇིག་རྟེན་གྱི་ཁམས་ཐམས་ཅད་ལ་ཁྱབ་པར་གྱུར་ཅིག །བྱིན་ཆགས་
གླུ པར་གྱུར་ཅིག །གཡང་འཁྱིལ་བར་གྱུར་ཅིག །ཕུན་སུམ་ཚོགས་པའི་སྐལ་བ་དང་ལྡན་པར་གྱུར་ཅིག །དེ་དེ་བཞིན་དུ་འགྲུབ་པར་གྱུར་ཅིག །བཀྲ་ཤིས་དགེ་ལེགས་སརྦ་
ར མངྒ་ལཾ། །རྣལ་འབྱོར་གྱི་དབང་ཕྱུག་རྗེ་བཙུན་ཞབས་དཀར་རྡོ་རྗེ་འཆང་ཆེན་པོས་མཆོག་དམན་བར་མའི་གདུལ་བྱར་རྡོ་རྗེའི་མགུར་དཔག་ཏུ་མེད་པ་ཡི་གེར་འཁོད་པའི་ནང་ཚན་ལས། དབུས་གཙང་སོགས་ནས་བཞེངས་པ་ཁ་ཐོར་སྣ་ཚོགས་པའི་
སྐོར་ཏེ་ཁྱོན་བསྡོམསམགུར་ཚན་ཟུང་རི་མདའི་གྲངས་ལྡན་གྱི་བདག་ཉིད་ཅན་གྱི་པུསྟི་ཀ་གཉིས་པའོ། ༈ དམ་པ་གང་གི་བཀའ་དྲིན་གྱིས་འཚོ་བའི་བན་ཆུང་སངས་རྒྱས་རིན་ཆེན་གྱིས་བྲིས་པའི་བསྟོད་ཚིག །ན་མོ་གུ་རུ་མངྒ་སྭ་སྟི་སིདྡྷི་
ཕ་ལ་ཧོ། །སྒྲིབ་བྲལ་གསལ་སྟོང་ཐུགསནི་ཀུན་གསལ་དྭངས་པའི་ཁྱོན་ལྟར་ཡངས། །འགག་མེད་ཚངས་པའི་གསུང་ནི་ངག་དབང་ལྷ་མོས་བ༔ ན། །མཚན་
389



མགུར་འབུམ་སྨད་ཆ།
དཔེའི་དཔལ་འབར་སྐུ་ཡི་གཟིས་ཀྱང་ལྷུན་པོའི་ཁེངས་པ་འཕྲོག །སྲིད་འདིར་སྙེམས་ལྡན་ཀུན་གྱི་གཙུག་ནོར་བདག་གི་འདྲེན་པ་རྒྱལ་གྱུར་ཅིག །རྨད་བྱུང་དགེ་ལེགས་བྱེ་
བས་ལེགས་བསྐྲུན་གསེར་གྱི་རི་འདྲ་མཚན་དཔེའི་སྐུ། །འགྲོ་ཁམས་དང་འཚམ་དྲུག་ཅུའི་དབྱངས་ཀྱིས་ཐེག་གསུམ་ཆོས་སྒྲ་སྒྲོག་པའི་གསུང་། །ཉི་མ་འབུམ་གྱི་མདངས་
ལས་གསལ་ཞིང་བྱམས་བརྩེའི་བདུད་སྡེ་འཇོམས་པའི་ཐུགས། །མངའ་བའི་སྟོན་མཆོག་ཉི་མའི་གཉེན་དེར་དངོས་པོ་ཀུན་གྱིས་ཕྱག་བགྱིའོ། །ཕུལ་བྱུང་ཚོགས་གཉིས་རྒྱ་
མཚོའི་ས་འཛིན་སྤོར། །མཚན་དཔེའི་ཁོ་ལག་རབ་རྒྱས་གཡུར་ཟ་ངོམ། །ཐེག་དགུའི་འབྲས་དུད་སྟོབས་བཅུའི་དཔལ་མངའ་བ། །མཚོ་སྐྱེས་རྡོ་རྗེ་ཡོངས་འདུས་ལྗོན་པར་
གུས༑ །རྒྱལ་ཀུན་འདུས་ཞལ་བྱིན་མཐུའི་མེ་དྲོད་ཀྱིས། །ཉོན་མོངས་ཧ་ལའི་ཟས་ཚོགས་འཇུ་བའི་འབྲས། །རིམ་གཉིས་སྒྲོ་མདོངས་གདུགས་མཛེས་ངོམ་པ་ཅན། །རྗེ་
འབངས་མདོངས་མཐའི་ཚོགས་རྣམས་གཙུག་གི་རྒྱན། །བྱམས་དང་བརྩེ་བའི་ཆུ་འཛིན་རབ་འཕེལ་ཚོགས་གཉིས་འབྲས་ཆར་གྱིས། །འགྲོ་དྲུག་དུཁས་གདུངས་པ་རབ་



ཨ
༄༅། །བཅིལ་ཆོས་ཁམས་དགེ་བའི་གསོས། །བསྟན་གཉིས་པད་མཚོ་དར་མཛད་རང་གཞན་རྣམ་གྲོལ་ལམ་འགྲོད་ཞབས། །བདག་སྙིང་པད་དཀར་
བཞད་པར་དགྱེས་རོལ་རྣམ་བྱང་བར་ད་སྐྱོངས། །གང་ཐུགས་པད་མཚོའི་རྟོག་པའི་རྙོག་མ་རྣམས། །ཆོས་རྒྱལ་མན་ངག་རིན་ཆེན་ཀེ་ཏཀས། །བགྲུངས་བྱས་ཆོས་
# དབྱིངས་བརྒྱད་ལྡན་དྭངས་མཚོའི་ཀློང༌། །སྣ་ཚོགས་ཆོས་ཚུལ་སྐར་ཚོགས་བཀྲ་དེ་རྨད། །རྩོལ་མེད་ཨ་ཏིའི་དགོངས་དོན་རྟོགས་པའི་འབྲས། །མཐའ་མེད་འགྲོ་རྣམས་
བྱང་ཆེན་དཀྲི་བའི་ཐབས། །འབད་མེད་མགུར་གྱི་བུམ་བཟང་འདོད་དགུའི་གཏེར། །འཛད་མེད་ཆོས་སྦྱིན་སྤྲོ་མཁས་བསྟན་འགྲོའི་དཔྱིད། །མ་ཕྱིས་ཐུགས་ཀྱི་དྭངས་ཤེལ་
ཨ་དརཱུར། །མ་འཕོས་མདོ་རྒྱུད་དགོངས་པའི་གཟུགས་བརྙན་རྙེད། །མ་འབད་ཡོངས་ཤར་མགུར་གྱི་ཤེལ་བུམ་ནས། །མ་ལུས་འགྲོ་ལ་སྩོལ་མཛད་བདག་གི་མགོན། །བ་
ཚྭའི་མཚོ་མིན་གང་ཐུགས་ཆོས་དབྱིངས་དྭངས་མཚོའི་སྤུན། །གྲང་རེག་རླུང་མིན་བརྟན་གཡོའི་སྣང་བས་བསྲུབས་པ་ལས། །ཆགས་འཇིག་སོགས་མིན་གདུལ་བྱ་འདོད་



|
མགུར་འབུམ་སྨད་ཆ
ལྷའི་ཉེར་འཚོའི་གཞི། །དངོས་དང་དངོས་མིན་མགུར་དབྱངས་ལྷུན་པོ་འཁྲུངས་འདི་མཚར། །གང་གི་གསང་གསུམ་ཐུགས་ཀྱི་གངས་རི་ལས། །ལེགས་བབས་མགུར་
འབུམ་སྣ་ཚོགས་ཆུ་ཀླུང་འབུམ། །རྣམ་དག་དད་པའི་སོར་རྩེའི་ཡུར་བར་དྲངས། །པུསྟི་ཀ་ཡི་རྫིང་བུར་བསྐྱིལ་དེ་རྨད། །ཉམས་མྱོང་རྟོགས་པའི་ཞོ་འཐུང་རུས་ལས་གྲུབ། །
མདོ་རྒྱུད་དགོངས་པའི་ལྟོ་བ་རབ་ཏུ་རྒྱས། །ལུང་རིགས་མན་ངག་རྩིབས་སྟོང་ཚ་དབལ་འབར། །ཉོན་མོངས་སྦྱིན་སྐྱེས་མཐར་བྱེད་འཁོར་ལོ་ཡིན། །ཟབ་ཟབ་ཐུགས་ཀྱི་རྒྱ་
མཚོའི་མཇིངས་ཆེན་པོར། །མང་མང་གདུལ་བྱ་ཡུལ་སྣང་དེད་དཔོན་གྱིས། །ཡང་ཡང་ཕྱིན་བླངས་མགུར་འབུམ་འདོད་དགུའི་དབྱིག །མཁོ་མཁོའི་རེ་འབྲས་སྐོང་བའི་མ་
* ཎི་ཀཿ། །ཐོས་པས་མཁས་དབང་གཞོན་ནུའི་བརྟན་པ་འཕྲོག །བསམ་པས་ཟག་མེད་དགའ་བདེ་ཁོང་ནས་རྒྱས། །སྒོམ་པས་རྣམ་ཀུན་མཆོག་ལྡན་བདེ་སྟེར་བའི། །རྣམ་
བྱང་རྒྱལ་སྲིད་སྐྱོང་བའི་བཙུན་མོ་ཡིན། །རྣམ་དག་ཆོས་མཛོད་འཁོར་ལོས་སྒྱུར་རྒྱལ་གྱིས། །གང་འདོད་ལས་འགྲུབ་ཐར་འདོད་འཁོར་འབངས་ལ། །བླང་དོར་བློ་གྲོས་



།གསལ་བར་འདོམས་པའི་གཉེན། །ཚིག་དོན་དཔའ་མཛངས་བློན་པོ་རིན་ཆེན་ཡིན། །ཁུངས་ལྡན་བརྒྱུད་པའི་ལུས་སྟོབས་རབ་ཏུ་རྫོགས། །
མཁའ་ཁྱབ་འཁོར་ལོར་ཤར་བའི་རྒྱན་གྱིས་སྤུད། །བསྟན་གཉིས་ལྷ་དབང་འདེགས་པའི་ལུས་ཤེད་ཅན། །ཉོན་མོངས་ཚལ་འཇོམས་གླང་པོ་རིན་ཆེན་ཡིན། །བཀའ་རྟགས་
(# ཕྱག་རྒྱའི་རྫུ་འཕྲུལ་རྐང་བར་ལྡན། །གོ་མྱོང་རྟོགས་པའི་སྤུ་མདོག་རྣམ་པར་བཀྲ། །ཟབ་དོན་མཛོད་ཀྱི་རིན་ཆེན་རྒྱན་ཆས་མཛེས། །སུས་བསྟེན་ཐར་གླིང་སྐྱེལ་བྱེད་རྟ་མཆོག་
ཡིན༑ །སྒྲིབ་གཉིས་དཔུང་ཚོགས་འཇོམས་པའི་བརྟུལ་ཕོད་ཅན། །ཚིག་དོན་ཕུན་སུམ་ཚོགས་པའི་དཔུང་གིས་བསྐོར། །མན་ངག་ཟབ་དགུའི་གོ་ཁྲབ་མཚོན་ཆས་བརྒྱན། །
ཐར་བའི་དགྲ་འཇོམས་དམག་དཔོན་རིན་ཆེན་ཡིན། །རི་ཁྲོད་དབེན་པ་གླིང་བཞིར་དབང་བསྒྱུར་བའི། །ཆོས་མཛད་འཁོར་ལོས་བསྒྱུར་བ་ཐམས་ཅད་ལ། །མགུར་དབྱངས་
རྒྱལ་སྲིད་རིན་ཆེན་སྣ་བདུན་འདི། །རྩོལ་བ་མེད་པར་བདག་གི་མགོན་དེས་བསྩལ། །དེ་ལྟ་མོད་ཀྱི་མཁས་རློམ་དྲེགས་པས་རྒྱལ། །ལོག་སྲེད་ཀུན་དབང་འདོན་དང་མཛའ་བ་



པ
མིན༑ །བྱང་ཆུབ་དོན་གཉེར་འགྲོ་ལ་སེམས་སྙོམ་ཅན། །ཆོས་མཛད་ང་ལ་ནུ་འདྲའི་ཁྱད་ནོར་ཡིན། །རྟོགས་པ་མཆོག་ལྡན་རྣམས་ཀྱི་ཉམས་ཀྱི་གྲོགས། །གནས་ལུགས་
སྐྱོང་བ་རྣམས་ཀྱི་བོགས་འབྱིན་མཆོག །སེམས་འཛིན་འཆིང་བ་གཅོད་པའི་མཚོན་ཆ་སྟེ། །ཆོས་ཉིད་རང་ཞལ་སྟོན་པའི་ཨ་དར། །མ་རིག་གཉིད་ལས་སློང་བའི་ལྷ་ཡི་
རོ༑ །མི་ཤེས་རབ་རིབ་སེལ་བ་སྲིད་པའི་མིག །ལས་ཉོན་ན་ཀྲམཐར་བྱེད་གཡས་འཁྱིལ་དུང༌། །ལེགས་ཉེས་བླང་དོར་སྟོན་པའི་བཤེས་གཉེན་མཆོག །ཆོས་ལ་གསར་
ཞུགས་རྣམས་ཀྱི་གྲོགས་ཀྱི་ཕུལ། །ལོག་ལམ་འཕྱན་རྣམས་ལེགས་ལམ་ཁྲིད་པའི་གཉེན། །སྲིད་ཞིའི་འཇིགས་ལས་སྐྱོབ་པའི་འདྲེན་པ་དངོས། །ཅི་འདོད་རེ་བ་སྐོང་བའི་
ཡིད་བཞིན་ནོར། །དགོས་དགུ་ཕུན་སུམ་ཚོགས་པ་དཔག་བསམ་ཤིང་། །བུམ་པ་བཟང་ལྟར་ཡོན་ཏན་དཔག་ཡས་ཀྱང་། །ཚུར་མཐོང་བྱིས་པ་བདག་འདྲའི་སྤྱོད་ཡུལ་མིན། །
རང་ནུས་ཙམ་ཞིག་དད་པའི་སོར་རྩེས་བསྐྲུན། །ཀྭ་ཡེ་གྲོགས་དག་གདམས་ངག་ཟབ་དགུའི་བཅུད། །ཡིད་བཞིན་ནོར་ལས་ཆེས་ལྷག་ཐོབ་དུས་འདིར། །རང་ཉམས་བསྟར་མྨོ



ལ ༄༅། །དང་གཞན་ལ་འཆད་སྤེལ་སོགས། །འཁོར་ལོ་གསུམ་གྱིས་ཉིན་མཚན་འདའ་བར་སྐུལ། །ནོར་སྐྱོང་དོན་མེད་ཀུ་ཅོའི་ངང་ཚུལ་བཞིན། །སྐད་
གསང་མཐོན་པོས་རྗེས་འཇུག་ཡོངས་ལ་བོས། །འོན་ཏང་རང་མཐོང་གྲགས་འདོད་ཆེད་དུ་མིན། །ལྷག་བསམ་དགེ་བར་སྐྱོན་མེད་སྙན་སྒྲོན་ནོ། །གང་གི་གསུང་གསང་
(# དཔག་དཀའི་རྒྱ་མཚོ་ལས། །རབ་མཆོག་གྱུར་པ་རྣམ་མགུར་པུསྟི་ཀའི། །ཡིད་བཞིན་ནོར་འདི་དད་གསུམ་ཡོལ་གོ་རུ། །ཐོབ་འདི་རང་མཐུ་མ་ཡིན་མགོན་ཁྱོད་དྲིན། །ཚུལ་
འདི་བསམ་གྱིན་ད་དུང་རྗེ་ཁྱོད་ཀྱི། །བཀའ་བཞིན་ཅི་ནུས་སྒྲུབ་པའི་མཆོད་པ་དང༌། །ཆོས་ལྡན་བྱ་བ་ལས་ཀྱི་འཁོར་ལོ་ལ། །དུལ་བ་སྤངས་ནས་གསུང་གསང་བསྡུ་བར་
འཚལ། །དམ་པའི་ཡུལ་ལ་བསྟོད་ཚིག་ནི། །མནྡར་ཡིས་མདུན་བསུས་ནས། །བདག་གི་ལེགས་སྤྱད་དགེ་བའི་འབྲས། །བྱང་ཆུབ་མཆོག་ཏུ་བསྔོ་བར་བགྱི། །དེང་ནས་
རྣམ་བྱང་མཐོབ་བར། །མགོན་པོ་ཁྱོད་དང་མི་འབྲལ་ཞིང་། །འདི་འདྲའི་གསུང་ཟབ་བསྡུ་བ་དང་། །ཁྱོད་མཉེས་འབའ་ཞིག་བྱེད་པར་ཤོག །དེའི་མཐུས་བདག་གི་སྒྲིབ་



མགུར་འབུམ་སྨད་ཆ་
གཉིས་ཀྱི། །མུན་སྡུག་རྫོགས་པའི་ཐུན་གསུམ་མཐར། །ཤར་བའི་ཚོགས་གཉིས་སྐྱ་རེངས་ཀྱིས། །ལེགས་དྲངས་སྐུ་གཉིས་ཉིན་བྱེད་དེས། །མ་རྒན་སྐྱེ་དགུའི་སྒྲིབ་པའི་
མུན༑ །མཐར་བྱས་སྐལ་བཟང་པདྨོ་རྣམས། །ལུང་རྟོགས་ཁོ་ལག་རབ་བརྟས་ཤིང་། །དོན་གཉིས་བཅུད་ཀྱིས་གཏམས་པར་ཤོག །དེ་མ་ཐོབ་པའི་ཚེ་རབས་སུ། །ངན་
འགྲོའི་གནས་ཀྱིས་རབ་དབེན་ཅིང་། །མཐོ་རིས་ཡོན་ཏན་རབ་རྒྱས་པའི། །རྟེན་བཟང་མཆོག་དེ་བདག་གིར་ཤོག །དེ་ཡང་མི་ཁོམ་རྐྱེན་དང་བྲལ། །འབྱོར་བ་དམ་པས་རབ་
བརྒྱན་པའི། །བཤེས་གཉེན་དམ་པས་ལེགས་ཟིན་ཏེ། །ཆོས་ཁམས་དགེ་བ་རྣམས་འཕེལ་ཤོག །དེར་ཡང་རྟག་འབྱོར་ཕུན་སུམ་ཚོགས། །ནོར་བཟང་རྟག་ངུའི་རྣམ་ཐར་
བཞིན། །ཆོས་དོན་འཚོལ་ལ་མི་ཞུམ་ཞིང་། །དེ་བཞིན་བསམ་པ་འགྲུབ་པར་ཤོག །ཟབ་དོན་ལེགས་པར་རྙེད་གྱུར་ནས། །ཚེ་འདི་དོན་དུ་མི་གཉེར་བར། །རྒྱ་བོད་རིག་
འཛིན་རྣམ་ཐར་བཞིན། །རང་གཞན་དོན་གཉིས་འགྲུབ་པར་ཤོག །དེ་ནས་གྲངས་མེད་སངས་རྒྱས་ཞིང་། །བགྲོད་ནས་མཉེས་པའི་མཆོད་ཚོགས་ཕུལ། །དེ་མཐུས་རྒྱལ་



ཚ ༄༅། །བས་ཕྱག་བརྐྱངས་ནས། །བྱང་ཆུབ་མཆོག་ཏུ་དབུགས་དབྱུང་ཤོག །མ་དག་ཞིང་དུ་སྤྲུལ་བ་བཀྱེ། །པད་འབྱུང་ཞི་འཚོའི་རྣམ་ཐར་ལྟར། །
བསྟན་པས་ཁྱབ་དང་མ་ཁྱབ་པའི། །འགྲོ་ལ་དེ་དོན་འདོམས་པར་ཤོག །གང་ཞིག་སྤེལ་བའི་བསྟན་པ་དེ། །ནམ་ཡང་ཉམས་པ་མེད་གྱུར་ཅིག །ཅི་སྟེ་ཉམས་ཉེས་གྱུར་པ་
ཚ ན༑ །ཇོ་འབྲོམ་རྣམ་ཐར་འཁྱོངས་པར་ཤོག །དེ་ལས་ནམ་ཡང་འདའ་མ་གྱུར། །དགེ་བ་དེ་ཡིས་མ་རྒན་འགྲོའི། །ཆོས་ཁམས་རིམ་གྱིས་འཕེལ་བ་ལས། །བྱང་ཆུབ་ལྗོན་
ཤིང་རྒྱས་པར་ཤོག །སྒྲིབ་གཉིས་དྭངས་པའི་ཀུན་གསལ་མཁར། །བྱང་སེམས་ས་ལམ་ཆ་ཤས་རྫོགས། །བྱང་ཆུབ་མཆོག་གི་དཀྱིལ་འཁོར་རྒྱས། །འཁོར་བའི་མུན་པ་
གཏན་སངས་ཤོག །རབ་འབྱམས་སྟོང་ཁམས་རྒྱལ་བའི་ཞིང་། །སྐྱེ་འགྲོ་མ་ལུས་རྒྱལ་བར་གྱུར། །སྒྲ་རྣམས་གྲག་སྟོང་རྒྱལ་བའི་གསུང་། །འགྱུ་དྲན་རྟོག་ཚོགས་རྒྱལ་
བའི་ཐུགས། །འཁོར་བའི་མིང་མེད་དག་པའི་ཞིང་། །ཞིང་ཁམས་རྣམ་དག་སྟུག་པོ་བཀོད། །བཀོད་པ་རབ་རྫོགས་གཞལ་ཡས་ཁང་། །ཁང་བཟང་མཆོག་དེར་རྟག་རྩེན་



མགུར་འབུམ་སྨད་ཆ་
ཤོག །འདིར་ཡང་ཆོས་འབྱོར་ཕུན་སུམ་ཚོགས། །བཤེས་གཉེན་མཆོག་དེ་མཉེས་བྱེད་ཅིང་། །མ་རྒན་སྐྱེ་དགུ་ཕན་བདེ་ཡི། །དཔལ་ལ་འགོད་པ་ཉིད་གྱུར་ཅིག །ཁྱད་
པར་རྗེ་བཙུན་བླ་མ་ཡི། །མཛད་འཕྲིན་ཀུན་གསལ་ཕ་མཐར་བརྒལ། །སྐྱེ་འགྲོ་ཐམས་ཅད་རྫོགས་ལྡན་གྱི། །དཔལ་ལ་འགོད་པའི་བཀྲ་ཤིས་ཤོག་ །ཅེས་དམ་པ་གང་གི་བཀའ་དྲིན་
གྱིས་འཚོ་བའི་བན་ཆུང་སྙོམ་ལས་པ་སངས་རྒྱས་རིན་ཆེན་གྱིས། རྣམ་མགུར་རིན་པོ་ཆེ་བསོད་ནམས་ཀྱི་བགོ་སྐལ་དུ་ཐོབ་སྟེ། མིང་གཞིའི་ལམ་དུ་སྤེལ་བའི་ཚེ་དགའ་སྤྲོའི་བསྟོད་ཚིག་སྨོན་ལམ་དུ་བགྱིས་པ་སརྦཛ་ག་ཏི།། །།དགེའོ།། །།དགེའོ།།
དགེའོ།། སྤར་བྱང་སྨོནཚིགནི། རྒྱལ་ཀུན་སྙིང་རྗེའི་རང་གཟུགས་པད་དཀར་འཆང་། །གདུལ་བྱའི་མོས་ངོར་བཤེས་གཉེན་ཚུལ་བསྟན་པ། །སྐྱབས་གཅིག་འཁོར་ལོའི་མགོན་པོ་རྡོ་
རྗེ་འཆང་། །བྱང་ཆུབ་བར་དུ་འབྲལ་མེད་སྤྱི་བོར་བཞུགས། །གང་ཐུགས་ཟག་བྲལ་བདེ་ཆེན་མཁའ་ཀློང་ལས། །ཚད་མེད་ཐུགས་རྗེ་སྣང་བའི་མུ་ཁྱུད་ཀྱིས། །རྨད་བྱུང་
གདམས་པའི་གདུང་བྱེད་ཚ་བའི་ཟེར། །སྐལ་ལྡན་པད་དཀར་ཚོགས་ལ་གང་དགར་འགྱེད། །ཀུན་མཁྱེན་མཉམ་མེད་བུ་རམ་ཤིང་པ་ཡི། །ལུང་དང་རྟོགས་པའི་བསྟན་པ་རྒྱ་| སྒྱུ་



༄༅། །མཚོའི་དོན། །སྣ་ཚོགས་གདུལ་བྱའི་ཁམས་དབང་བསམ་པ་དང༌། །མཐུན་པར་སྩོལ་མཁས་མགོན་ཁྱོད་ལས་གཞན་གང་། །བསྐལ་མང་
སྔོན་ནས་མངོན་པར་བྱང་ཆུབ་ཀྱང་། །གྲངས་མེད་འགྲོ་བ་འདུལ་ཕྱིར་གཟུགས་ཀྱི་སྐུ། །དག་དང་མ་དག་གདུལ་བྱའི་སྣང་ངོ་རུ། །དཔག་མེད་འགྱེད་ལ་པད་འབྱུང་གཉིས་
པར་ངེས། །མདོ་སྨདནོར་འཛིན་ས་ཡི་ཐིག་ལེ་རུ། །འཁྲུངས་ཀྱང་གངས་ལྗོངས་ཁྱོན་ཀུན་ཞབས་ཀྱིས་བཅག །རིས་མེད་འགྲོ་བའི་མགོན་དང་སྐྱབས་མཛད་པའི། །སྙན་
པའི་བ་དན་སྲིད་པའི་རྩེ་མོར་གཡོ། །མདོ་སྔགས་ཟབ་རྒྱས་ཆོས་ཚུལ་རྒྱ་མཚོ་ལས། །དྲངས་པའི་ལེགས་བཤད་ཟླ་མེད་རིན་ཆེན་ཕྲེང་། །སྡེབས་ལེགས་ཚིག་གི་སྲད་བུར་
ལེགས་བརྒྱུས་པ། །སྔོན་མེད་མཚུངས་བྲོལ་རྒྱན་མཆོག་འདིན་རྨད། །གྲངས་མེད་ཞལ་གདམས་གླེགས་བུར་བཀོད་པ་ལས། །ཆོས་རྒྱུན་མི་ཟད་རྒྱ་ཆེར་སྤེལ་བ་དང་། །
སྐལ་མཉམ་གདུལ་བྱ་ཡོངས་ལ་ཕན་པའི་ཆེད། །ངོ་མཚར་ཐབས་ཤེས་གྲངས་ཀྱི་པུསྟི་ཀ །པར་དུ་བསྐྲུན་ལ་སྔོན་སྨོན་ལྷག་བསམ་བཟང་། །བསམ་དང་སྦྱོར་བས་བཤེས་



གཉེན་ཚུལ་བཞིན་བསྟེན། །རིམ་གཉིས་ལམ་ལ་དྲོད་ཐོབ་བྱ་བཏང་བ། །མཁན་པོ་རིན་ཆེན་མཆོག་གིས་ཁ་འགོ་མཛད། །བཟོ་རིགས་གནས་ལ་མཁས་པའི་རིགས་སྔགས་
འཆང་། །སྐལ་བཟང་སྐྱབས་ཀྱིས་པར་ཡིག་ལེགས་པར་བྲིས། །གནས་ལྔ་རིགས་པའི་གཞུང་ལུགས་མཐར་སོན་པ། །སངས་རྒྱས་རིན་ཆེན་བཟང་པོས་ཞུས་དག་བྱས། །
ལེགས་ཉེས་རྣམ་དཔྱོད་བློ་ལྡན་བསམ་པ་བཟང་། །སྒྲུབ་པ་མཆོག་ལ་གུས་པའི་དཔོན་པོ་དང་། །བླ་མའི་བཀའ་བཞིན་དམན་རྣམས་བུ་ལྟར་སྐྱོང་། །བཟོད་བརྩོན་ཕུལ་བྱུང་
གཉེར་པ་རབ་བྱུང་གིས། །རྣམ་དག་བསམ་པས་མཐུན་རྐྱེན་ཚུལ་བཞིན་བསྒྲུབས། །རྐོ་མཁན་མཁས་བཙུན་བཟང་གསུམ་དང་ལྡན་པའི། །སྙན་གྲགས་རྒྱ་མཚོ་བློ་བཟང་
༧ བསམ་འགྲུབ་དང༌། །ངག་དབང་བསྟན་འཛིན་སོགས་ཀྱིས་ཞིབ་མོར་བྱས། །སོར་མོའི་འདུ་བྱེད་རྩལ་ལས་ལེགས་པར་བསྒྲུབས། །པར་ཡོན་ཡུལ་ཕྱོགས་སྟོད་སྨད་བར་
གསུམ་གྱི། །དད་ལྡན་སློབ་མ་ཡོན་བདག་རྣམས་ཀྱིས་ཕུལ། །ཆོས་སྦྱིན་འཛད་མེད་པར་གྱི་གཏེར་མཛོད་འདི། །མཁས་གྲུབ་དུ་མས་བྱིན་ཕབ་ཞབས་ཀྱིས་བཅགས། །གནས་ ཙྩུ
སང་ཆ



ཅ
ཉིས་ གཅིག་བྱོན།
༧ ༄༅། །གསུམ་མཁའ་འགྲོ་སྤྲིན་བཞིན་འདུ་བའི་གླིང་། །དམ་པའི་བཞུགས་གནས་བཀྲ་ཤིས་འཁྱིལ་བར་བཞུགས། །འདིར་འབད་ལས་བྱུང་རྣམ་
དཀར་ཕུང་པོ་གང་། །དུས་གསུམ་དགེ་བའི་ཚོགས་དང་ཐབས་གཅིག་ཏུ། །བསྡོམས་པའི་མཐུ་ཡིས་ལུས་ཅན་མཐའ་དག་ཀུན། །ཡང་དག་རྫོགས་པའི་བྱང་ཆུབ་ལ་འགོད་
ཤོག །ཁྱད་པར་པར་འདི་སྒྲུབ་པའི་མཐུན་རྐྱེན་ལ། །སྒོ་གསུམ་འབྲེལ་ཐོགས་ཇི་སྙེད་མཆིས་སོ་ཅོག །དེང་ནས་བཟུང་སྟེ་སྐྱེ་བའི་ཕྲེང་བ་ཀུན། །ཐེག་མཆོག་དམ་པའི་
མགོན་དང་མི་འབྲལ་ཞིང་། །ཟབ་རྒྱས་གསུང་གི་རྒྱུན་གྱིས་ལེགས་བསྐྱངས་ནས། །རིམ་གཉིས་ལམ་གྱི་བསྒྲོད་པ་མཐར་ཕྱིན་ཤོག །ལུས་ཅན་འགྲོ་བའི་གཉེན་གཅིག་བླ་མ་
རྗེའི༑ །ཞབས་པད་རྡོ་རྗེ་ཆོས་ཀྱི་ངོ་བོ་རུ། །འགྱུར་མེད་གདོང་ལྔས་བཏེགས་པའི་རིན་ཆེན་ཁྲིར། །བསྐལ་བརྒྱར་གཡོ་བ་མེད་པར་བརྟན་གྱུར་ཅིག །ཕན་བདེ་ལེགས་
ཚོགས་མ་ལུས་འབྱུང་བའི་གཞི། །དྲི་མེད་རྒྱལ་བའི་བསྟན་པ་རིན་པོ་ཆེ། །ནམ་ཡང་ནུབ་མེད་དབྱར་གྱི་ཆུ་བོ་ལྟར། །སྲིད་མཐའི་བར་དུ་མི་ཉམས་འཕེལ་རྒྱས་ཤོག །བགྲང་



ཡས་འཇིག་རྟེན་ཁམས་ནི་མ་ལུས་པར། །ཆོས་དངནོར་དང་འདོད་པ་བདེ་བ་སོགས། །རྫོགས་ལྡན་གསར་པའི་དུས་བཞིན་འབྱོར་བ་ལ། །རྟག་ཏུ་སྤྱོད་པས་ཉིན་མཚན་
འདའ་ནུས་ཤོག །མགུར་འབུམ་གང་དུ་གནས་པའི་ས་ཕྱོགས་སུ། །ཉིན་ཡང་བཀྲ་ཤིས་མཚན་ཡང་བཀྲ་ཤིས་ཤིང་། །ཉིན་མཚན་རྟག་ཏུ་བཀྲ་ཤིས་བདེ་ལེགས་པའི། །བཀྲ་
ཤིས་ཆེན་པོས་ཕྱོགས་ཀུན་ཁྱབ་གྱུར་ཅིག །ཅེས་མགུར་འབུམ་གྱི་མཇུག་ཏུ་པར་བྱང་ཉུང་བསྡུས་བཀོད་པ་འདིནི༔ དད་ལྡན་དམཚིག་གཙང་བའི་དབུ་མཛད་སྐལ་བཟང་སྐྱབས་ཀྱིས་བསྐུལ་བ་ལྟར། དམ་པ་གང་གི་བཀའ་དྲིན་
གྱིས་འཚོ་བའི་སློབ་འབངས་ཡོངས་ཀྱི་ཐ་ཤལ་བ་དུས་མཐའི་སྔགས་བཙུན་ཁྱབ་གདལ་ཀློང་ཡངས་ཀྱིས་བྲིས་པ་ཚེ་རབས་ཀུན་ཏུ་རྗེ་བཙུན་བླ་མ་མཆོག་གིས་འབྲལ་བ་མེད་པར་རྗེས་སུ་འཛིན་པའི་རྒྱུར་གྱུར་ཅིག་གུ། །སརྦ་མངྒ་ལཾ།།
མགུར་འབུམ་སྨད་ཆ
402



#
༤ པའི་ནང་བྱུང་བ་ནས་རིམ་བར་མཚམས་ཆ་ཚང་བ་བཞིན་ཟླ་བར་བ
༄༅། །སྤྲིངས་ཡིག་ཀུན་དགའི་དཔལ་སྟེར་ངོ་མཚར་དཔྱིད་ཀྱི་རྒྱལ་མོའི་གླུ་དབྱངས་ཞེས་བྱ་བ་བཞུགས་ས།།
403



སྤྲིངས་ཡིག་ཀུན་དགའི་དཔལ་སྟེར་
།ན་མོ་གུ་རུ། མཆོག་ཐུན་དངོས་གྲུབ་ཀུན་གྱི་གཏེར་མཛོད། བླ་མ་ཡི་དམ་སངས་རྒྱས་བྱང་སེམས་
དཔའ་བོ་མཁའ་འགྲོ་ཆོས་སྐྱོང་དཀར་ཕྱོགས་ལ་མངོན་པར་དགའ་བའི་ལྷ་རྣམས་ལ་རབ་ཏུ་གུས་པས་ཕྱག་འཚལ་ཞིང་སྐྱབས་སུ་
མཆིའོ༑ ཐུགས་བརྩེ་བ་ཆེན་པོའི་སྒོ་ནས་སློབ་མ་སྦྱིན་བདག་རྣམས་ལ་ཞི་རྒྱས་དབང་དྲག་གྲུབ་པ་ཆེན་པོ་བརྒྱད་ལ་སོགས་པའི་
མཆོག་དང་ཐུན་མོང་གཉིས་ཀྱི་དངོས་གྲུབ་མ་ལུས་པ་ཆར་བཞིན་དུ་དབབ་ཏུ་གསོལ། དེ་ཡང་ཕན་བདེའི་འབྱུང་གནས་བླ་མ་མཆོག་
404



གཉིས་
༄༅། །གསུམ་ཡིད་བཞིན་གྱི་ནོར་བུ་ལྟར་སྤྱི་བོའི་རྒྱན་དུ་འཛིན་ཅིང་། རྣམ་དཀར་དགེ་བའི་ལས་ལ་ཁྱིམ་
བདག་མགོན་མེད་ཟས་སྦྱིན་ལྟར་བརྩོན་པའི་དབུས་གཙང་དག་པའི་ཞིང་དུ་འཁོད་པའི་སློབ་མ་ཡོན་བདག་ཕོ་མོ་ཡ་རབས་དད་གུས་
དག་སྣང་ཅན་ཐམས་ཅད་ལ། ཕྱོགས་མེད་ཀྱི་རྒྱལ་ཁམས་གང་བཟང་དང་། ངེས་མེད་ཀྱི་རི་ཁྲོད་ཉམས་དགའ་བ་རྣམས་འགྲིམ་
པའི་རྣལ་འབྱོར་པ་གུ་ཡངས་ཡན་པ་བློ་བདེ་ཞབས་དཀར་བས། རབ་ཏུ་དགའ་ཞིང་སྤྲོ་ལ་བརྩེ་ཞིང་དུང་བའི་སྒོ་ནས་སྤྲིངས་ཡིག་
405



སྤྲིངས་ཡིག་ཀུན་དགའི་དཔལ་སྟེར་
གཅིག་འབུལ་འབྲས། བླ་མ་མཆོག་གསུམ་ཐུགས་རྗེས་ཁྱོད་རྣམས་སྐུ་ཁམས་བཟང་ཞིང་རྣམ་དཀར་དགེ་བའི་ལས་ལ་བརྩོན་བཞིན་
གནས་པའི་གཏམ་ཡང་ཡང་ཐོས་པ་དང་། དངོས་སུ་མཇལ་བ་ལྟ་བུའི་དགའ་སྤྲོ་ཚད་ལས་འདས་པ་བྱུང་། མདོ་སྨད་འདིར་གནས་
བདག་ཅག་དཔོན་སློབ་རྣམས་ཀྱང་བླ་མ་ལྷ་དང་ལྷ་མོའི་བྱིན་མཐུས་ལུས་སེམས་བདེ་ཞིང་གཞན་ཕན་གྱི་བསམ་སྦྱོར་གོང་འཕེལ་དུ་
གཏོང་བཞིན་མཆིས་མཚམས་ཞུ། འོ་སྐོལ་རྣམས་ཀྱི་ད་རེས་དལ་འབྱོར་གྱི་མི་ལུས་རིན་པོ་ཆེ་ཡིད་བཞིན་གྱི་ནོར་ལས་ལྷག་པ་འདི་
406



གསུམ་
།ཉིད་ཐོབ་པའི་དུས་འདིར། ཡུན་རིང་པོ་ཞིག་སྡོད་སྙམ་པའི་བློ་རྒྱ་མི་བསྐྱེད་པར་ནམ་ཞིག་ལ་ཤི་འགྲོ་ཅི་
ཤེས་སོམས་ལ། རང་ནོར་ལ་སེར་སྣ། མི་ནོར་ལ་ཧམ་པ། དོན་མེད་ཀྱི་ཁོང་ཁྲོ། ཕྲག་དོག་དང་འགྲན་སེམས་སོགས་མི་དགེ་
བའི་བསམ་སྦྱོར་ངན་པ་སྤོངས་ལ། བླ་མ་ལ་མོས་གུས། མཆེད་གྲོགས་ལ་བརྩེ་གདུང་། སེམས་ཅན་ལ་སྙིང་རྗེ། ཆོས་ལ་དག་
སྣང་སྦྱོང་བ་སོགས་དགེ་བའི་བསམ་སྦྱོར་གོང་འཕེལ་དུ་ཐོངས། ཁྱད་པར་ཆོས་པ་འཇིག་རྟེན་པ་ཐམས་ཅད་ཀྱིས་སྲོག་གཅོད་ཀྱི་སྡིག་
LOT



ཨ
ལ་ཤིན་ཏུ་འཛེམས། ཚེ་ཐར་དང་མཆོད་སྦྱིན་གང་ནུས་ཐོངས། ཉིན་རེ་བཞིན་ཕྱག་དང་བསྐོར་བ་ཁ་ཏོན་བཟླས་བརྗོད་ལ་བརྩོན། དུས་རྒྱུན་དུ་བྱམས་སྙིང་རྗེ་བྱང་ཆུབ་ཀྱི་
སེམས་གཉིས་ལ་བློ་སྦྱོངས། བསྟན་འགྲོ་ཡོངས་ལ་ཕན་པའི་བསྔོ་སྨོན་རྒྱ་ཆེར་མཛོད། དེ་ལྟར་བྱས་ན་ངེད་དཔོན་སློབ་ཡོན་མཆོད་རྣམས་ཚེ་འདིར་དངོས་ཉམས་རྨི་ལམ་དུ་
ཡང་ཡང་མཇལ་ཞིང་། ཕྱི་མར་འགྲོ་བའི་ལམ་གཅིག །སངས་རྒྱས་ཀྱི་ཞིང་གཅིག །འཚང་ཡང་མཉམ་པོར་རྒྱ་བའི་སྐལ་པ་ཡོད་པས། དེས་ན་ཁྱོད་རྣམས་ཀྱིས་དལ་
འབྱོར་ཀྱི་མི་ལུས་རིན་པོ་ཆེ་འདི་ཆུད་ཟོས་སུ་མ་གཏོང་བར། དམ་པའི་ཆོས་ཀྱི་སྒོ་ནས་དོན་དང་ལྡན་པ་རེ་མཛོད་ཅིག །སླ་ཡང་ཚིགས་སུ་བཅད་ནས་སྨྲས་པ། ཕན་བདེ་
ལེགས་ཚོགས་མ་ལུས་འབྱུང་བའི་གནས། །སྐྱབས་གནས་ཀུན་འདུས་བླ་མ་ཡིད་བཞིན་ནོར། །འབྲལ་མེད་སྤྱི་གཙུག་འཁོར་ལོའི་རྒྱན་དུ་བཞུགས། །མཆོག་དང་ཐུན་མོང་
” དངོས་གྲུབ་ཆར་བཞིན་ཕོབ། །འཛམ་གླིང་རྒྱན་གཅིག་ཕྱག་མཆོད་ཞིང་གི་མཆོག །ལྷ་ལྡན་ཇོ་བོ་ཡིད་བཞིན་ནོར་བུ་དང་། །རྒྱལ་བ་ཡབ་སྲས་རྣམས་ལ་གསོལ་བ་ སྒྱུ



འདེབས། །བདག་གཞན་དོན་གཉིས་འགྲུབ་པར་བྱིན་གྱིས་རློབས། །རྒྱལ་ཁམས་ཆོས་ལ་བསྐུལ་བའི་རྣལ་འབྱོར་བ། །ཕྱོགས་མེད་ཡན་པ་
བློ་བདེ་ཞབས་དཀར་བས། །ཀུན་གྱི་ཡིད་ལ་དགའ་བའི་དཔལ་སྟེར་བའི། །ངོ་མཚར་དཔྱིད་ཀྱི་རྒྱལ་མོའི་གླུ་དབྱངས་ལེན། །ཆོས་ཡུལ་དབུས་གཙང་དག་པའི་ཞིང་ཁམས་
༼ན༑ །སྐྱབས་མགོན་རྒྱལ་བ་ཡབ་སྲས་གསུངས་བཞིན་དུ། །རྣམ་དཀར་དགེ་བའི་ལས་ལ་རབ་བརྩོན་པའི། །དད་ཅན་སློབ་མ་ཡོན་བདག་དགའ་བས་ཉོན། །ཇོ་བོ་རྒྱལ་བ་
ཡབ་སྲས་ཐུགས་རྗེ་ལ། །བརྟེན་ནས་ཁྱོད་རྣམས་ཐམས་ཅད་ཁམས་བཟང་ཞིང་། །ཆོས་ལྡན་བྱ་བ་མང་པོ་བསྒྲུབས་པའི་གཏམ། །ཐོས་པས་དངོས་སུ་མཇལ་བའི་དགའ་སྤྲོ་
ཤར༑ །བདག་ཅག་དབུས་གཙང་ཞིང་ནས་མདོ་སྨད་འདིར། །འོང་ནས་མི་ལོ་བཅུ་གཉིས་ཙམ་སོང་ཡང་། །ད་ལྟའི་བར་དུ་དཀོན་མཆོག་ཐུགས་རྗེ་ཡིས། །ལུས་སེམས་
བདེ་ཞིང་འགྲོ་དོན་འཕེལ་བར་མཆིས། །ད་ལམ་དབུས་གཙང་དག་པའི་ཞིང་ཁམས་ཀྱི། །ཇོ་ཤག་རྣམ་གཉིས་རྒྱལ་བ་ཡབ་སྲས་དང་། །སེར་འབྲས་དགེ་གསུམ་ལ་སོགས་སྤྱི



སྤྲིངས་ཡིག་ཀུན་དགའི་དཔལ་སྟེར་
ཕྱག་མཆོད་ཞིང་། །རྣམས་ལ་མཇལ་བར་ཐག་བཅད་ཆོསན་ཡང་། །རང་ཡུལ་ཕྱོགས་ཀྱི་བླ་དཔོན་ཕར་ཆེར་དང་། ཁྱད་པར་ཕུར་ཐོག་སྟོང་དང་དགུ་བརྒྱ་ཡིས། །ཡུལ་
ཕྱོགས་གཞན་དུ་ཕེབས་ན་མི་ཆོག་ཅེས། །དབང་མེད་བཤོལ་ནས་རེ་ཞིག་སྡོད་དགོས་བྱུང་། །འདིར་གནས་བདག་ཅག་སློབ་དཔོན་ཁམས་བཟང་ཞིང་། །ཆོས་ལྡན་བྱ་བ་མང་
པོ་འགྲུབ་པའི་གཏམ། །བསྐྱེལ་དུ་སློབ་བུ་འདི་རྣམས་བཏང་ཡོད་པས། །ང་དང་འཕྲད་པ་ལྟ་བུའི་དགའ་སྤྲོ་གྱིས། །མི་རྒན་ང་ཡང་མ་ཤི་ཚེ་རིང་། ད་དུང་དབུས་གཙང་
# དག་པའི་ཞིང་ཁམས་སུ། །དངོས་སུ་ཀུན་གྱིས་འོང་དུ་མི་འཇུག་ཀྱང་། །ལྐོག་ཏུ་ལྷོ་ཁ་བརྒྱུད་ནས་ཡོང་རྩིས་ཡོད། །འོན་ཀྱང་ནམ་འཆི་ཆ་མེད་ཚུལ་བསམ་ནས། །ང་ལ་
ཕྲད་དུ་འོང་ན་འདོད་མཁན་རྣམས། །གྲོགས་པོ་བཟང་པོར་འགྲོགས་ནས་ལྷོ་བྱང་ལམ། །གང་ནས་འོང་ཀྱང་ངེད་རྣམས་མཇལ་བར་ངེས། །འོང་མ་ཐུབ་ཀྱང་ཁྱེད་རྣམས་
ཐམས་ཅད་ཀྱིས། །ང་ཡི་རྣམ་ཐར་མགུར་མའི་ནང་ལྟར་དུ། །སྡིག་པ་སྤངས་ནས་དགེ་ལ་འབད་ནུས་ན། །ང་ལ་མཇལ་དང་ཁྱད་མེད་སེམས་ལ་ཆོངས། །རྣལ་འབྱོར་



ཐ
༄༅། །བདག་ཅག་དཔོན་སློབ་འཁོར་བཅས་ཀྱི། །གནས་སྐབས་མཐར་ཐུག་འདོད་དོན་མ་ལུས་པ། །འབད་མེད་ལྷུན་གྱིས་འགྲུབ་པའི་སྐྱབས་འཇུག་
དང༌། །ཚེ་རབས་ཀུན་ཏུ་མཇལ་བའི་སྨོན་ལམ་འདེབས། །ངོ་མཚར་དཔྱིད་ཀྱི་རྒྱལ་མོའི་གླུ་དབྱངས་འདི། །ཐོས་ཚད་རྣམས་ཀྱི་རྒྱུད་ལ་ཕན་པར་ཤོག །ཡུལ་ཕྱོགས་ཀུན་ཏུ་
ལོ་ལེགས་བཀྲ་ཤིས་ཤིང་། །བཀྲ་ཤིས་ཆེན་པོས་འཛམ་གླིང་ཁྱབ་གྱུར་ཅིག །ཅེས་སྤྲིངས་ཡིག་ཀུན་དགའི་དཔལ་སྟེར་ངོ་མཚར་དཔྱིད་ཀྱི་རྒྱལ་མོའི་གླུ་དབྱངས་ཞེས་བྱ་བ་འདིའི་ དབུས་གཙང་རུ་བཞིའི་དད་ཅན་
སློབ་མ་ཡོན་དག་རྣམས་ལ། མདོ་སྨད་ཕྱོགས་སུ་ཁྱམས་པའི་རྣལ་འབྱོར་པ་ཞབས་དཀར་བས་ཉམས་དགའ་རིག་པ་དྭངས་པའི་དབེན་གནས་ཆུ་བཟང་བཀྲ་ཤིས་ཆོས་འཕེལ་གླིང་ནས་ཕུལ་བའོ།། ༈ །སྤྲིངས་ཡིག་རྣར་སྙན་ཡིད་འབབ་དྲི་ཟའི་
བུ་མོའི་གླུ་དབྱངས་ཞེས་བྱ་བ་བཞུགས་སོ། ན་མོ་གུ་རུ། འདི་ཕྱིའི་གཏན་གྱི་སྐྱབས་མགོན་དཔལ་ལྡན་བླ་མ་དམ་པ་བསླུ་མེད་མཆོག་གསུམ་རིན་པོ་ཆེ་ལྷག་པའི་ལྷ། མཁའ་འགྲོ་ཆོས་
སྐྱོང་དཀར་ཕྱོགས་ལ་མངོན་པར་དགའ་བ་རྣམས་ལ་རབ་ཏུ་གུས་པས་ཕྱག་འཚལ་ཞིང་སྐྱབས་སུ་མཆིའོ། ཐུགས་བརྩེ་བ་ཆེན་པོའི་སྒོ་ནས་བདག་ལ་རེ་ཞིང་ལྟོས་པའི་དད་ལྡན་ཊྛ



སྤྲིངས་ཡིག་ཀུན་དགའི་དཔལ་སྟེར་
སློབ་མ་ཡོན་བདག་ལ་ཕོ་མོ་རྣམས་ལ། འཆི་བ་མེད་པའི་ཚེ་དང་འཛད་པ་མེད་པའི་ཟས་གོས་རིན་པོ་ཆེ་ལ་སོགས་པའི་མཆོག་དང་ཐུན་མོང་གཉིས་ཀྱི་དངོས་གྲུབ་བྱེ་བ་ཆར་
བཞིན་དུ་བསྙིལ་དུ་གསོལ། དེ་ཡང་ཕན་བདེའི་འབྱུང་གནས་བླ་མ་མཆོག་གསུམ་ནོར་བུ་བཞིན་སྤྱི་བོར་བཀུར་ཞིང་། རྣམ་དཀར་དགེ་བའི་ཕྱོགས་ལ་ཁྱིམ་པའི་སོ་ནམས་བྱེད་
པ་ལྟར་སྐྱོ་ངལ་མེད་པར་བརྩོན་པའི། སྟོད་ཕྱོགས་མངའ་རིས་བསྐོར་གསུམ་གྱི་སློབ་མ་ཡོན་བདག་ཡ་རབས་དད་ཅན་ཐམས་ཅད་ལ། སེམས་ཉིད་མཁའ་ལྟར་གསལ་ཞིང་
འགྲོ་ལ་བུ་ལྟར་བརྩེ་བའི་རྣལ་འབྱོར་ཞབས་དཀར་བས་རབ་ཏུ་དགའ་ཞིང་སྤྲོ་ལ་བརྩེ་ཞིང་དུང་བའི་སྒོ་ནས་ཕྲིན་ཡིག་ཅིག་འབུལ་འབྲས། བླ་མ་མཆོག་གསུམ་ཐུགས་རྗེས་ཁྱོད་
རྣམས་ལུས་སེམས་བདེ་ཞིང་ཆོས་ལྡན་གྱི་བྱ་བ་ལ་བརྩོན་བཞིན་གནས་པའི་གཏམ་སྙན་ཡང་ཡང་གོ་བས་དངོས་སུ་མཇལ་བ་ལྟ་བུའི་དགའ་སྤྲོ་ཚད་ལས་འདས་པ་བྱུང༌།
མདོ་སྨད་འདིར་ལུག་བདག་ཅག་དཔོན་སློབ་རྣམས་ཀྱང་རྩ་གསུམ་ལྷ་ཡི་བྱིན་མཐུས་རྒྱུ་མའི་ལུས་པོ་བདེ་ཞིང་བསྟན་འགྲོ་ཡོངས་ལ་ཕན་པའི་ལྷག་བསམ་གོང་འཕེལ་དུ་མཆིས།



འོ་སྐོལ་རྣམས་ཀྱི་ད་རེས་དལ་འབྱོར་གྱི་མི་ལུས་རིན་པོ་ཆེ་ཐོབ་པའི་དུས་འདིར་དམ་པའི་ཆོས་ཤིག་བྱེད་དགོས། དེ་ཡང་མྱུར་དུ་བརྩོན་པས་མ་
བྱས་ན་འཆི་བ་མི་རྟག་པ་ནམ་ཡོང་ངེས་པ་མེད། ཤིས་བའི་རྗེས་སུ་ཆོས་བྱས་པ་རྣམས་མཐོ་རིས་ཐར་པའི་ལམ་ལ་ཡར་སོང་ནས་བདེ་སྐྱིད་མྱོང་ཞིང་། སྡིག་པ་བྱས་པ་རྣམས་
ངན་ སོང་གནས་སུ་མར་ལ་སོང་ནས་སྡུག་བསྔལ་མྱོང་བས། ད་རེས་ལུས་ཐོག་འདི་ལ་མར་འགྲོ་མི་དགེ་སྡིག་པ་སྤངས་ནས་ཡར་འགྲོ་དགེ་བའི་ལས་ལ་འབད་དགོས།
དེ་ཡང་བསམ་པ་ངན་པའི་དབང་གིས་མི་རྟ་ཁྱི་གསུམ་ར་ལུག་གཡག་གསུམ། བྱ་དང་རི་དྭགས་ལ་སོགས་སེམས་ཅན་གཞན་གྱི་སྲོག་གཅོད་པ། གཡོ་སྒྱུ་རྐུ་འཕྲོག་གི་སྒོ་
ནས་གཞན་གྱི་ལག་ནས་མ་བྱིན་པའི་ནོར་ལེན་པ། ཞེ་སྡང་ལང་ནས་ཡུལ་མི་ཁྱིམ་མཚེས་གྲྭ་རོག་གྲོགས་མཆེད་སོགས་ལ་ཁ་ངན་ཚིག་ངན་རྒྱབ་པ། བསམ་ངན་སྦྱོར་རྩུབ་
བྱེད་པ་ཐམས་ཅད་སྡིག་པ་མི་དགེ་བ་ཡིན་པས་སྤང་དགོས། བསམ་པ་བཟང་པོའི་སྒོ་ནས་ཡར་བླ་མ་དཀོན་མཆོག་གི་ཕྱོགས་ལ་མཆོད་པ་འབུལ་བ། མར་དབུལ་པོ་ངན་སློང་ g



སྤྲིངས་ཡིག་ཀུན་དགའི་དཔལ་སྟེར་
གི་ཕྱོགས་ལ་སྦྱིན་པ་གཏོང་བ། བར་དགེ་འདུན་པ་དང་རྒས་པའི་དྲིན་ཅན་གྱི་ཕ་མ་སོགས་ལ་ཞབས་ཏོག་བྱེད་པ། གཞན་ཡང་ལུས་ཀྱི་ཕྱག་དང་བསྐོར་བ། ངག་གི་ཁ་ཏོན་
བཟླས་བརྗོད། སེམས་ཀྱི་དད་གུས་དག་སྣང་བྱམས་སྙིང་རྗེ་ལྷ་སྒོམ་པ་རྣམས་རྣམ་དཀར་དགེ་བའི་ལས་ཡིན་པས་སྒྲུབ་དགོས། དེ་ལྟར་མི་དགེ་བ་སྤངས་ནས་དགེ་བ་སྒྲུབ་ན་
དཔོན་སློབ་ཡོན་མཆོད་རྣམས་ཚེ་འདིར་བདེ་ཞིང་ཕྱི་མར་སྐྱིད་ལ། ནམ་ཕུག་དག་པའི་ཞིང་ནས་མཇལ་ཏེ་སངས་ཡང་མཉམ་པོར་རྒྱ་བའི་སྐལ་པ་ཡོད་པས། དེས་ན་ཁྱེད་དད་
, གུས་དག་སྣང་ཅན་གྱི་སློབ་མ་ཡོན་བདག་རྣམས་ཀྱིས་ངས་བཤད་ཀྱི་གཏམ་འདི་རྣམས་མ་བརྗེད་པར་སེམས་ལ་བཞག་ནས། དནི་ཚེ་མཇུག་ལ་མགོའི་ཟེར་ཙམ་ཡུན་ཐུང་ངུ་
འདིའི་རིང་ལ་ཚེ་འདིར་ཡུན་རིང་པོ་ཞིག་བསྡད་ཡོང་སྙམ་པའི་བློ་རྒྱ་མི་བསྐྱེད་པར། ཚེ་ཕྱི་མའི་ས་ལམ་དམ་པའི་ཆོས་ལ་ཉིན་མཚན་མེད་པར་རེམས་ལ། ཆོས་པ་རབ་མཆི་
* བ་ལ་བྲོད། འབྲིང་མི་འཚེར། ཐ་མ་མི་འགྱོད་པ་ཟེར་བ་ལྟ་བུ་ཞིག་གྱིས་ཤིག །སླར་ཚིགས་སུ་བཅད་ནས་སྨྲས་པ། འདི་ཕྱི་བར་དོའི་གཏན་གྱི་སྐྱབས། །དྲིན་ཅན་བླ་མ་རྒྱུ



༄༅། །རྣམས་ལ་འདུད། །རྣལ་འབྱོར་དཔོན་སློབ་བསམ་དོན་རྣམས། །ཆོས་བཞིན་འགྲུབ་པར་བྱིན་གྱིས་རློབས། །སེམས་ཉིད་མཁའ་ལྟར་རབ་
ཡངས་པའི། །གླུ་བ་ཚོགས་དྲུག་རང་གྲོལ་ངས། །འཕྲིན་ཡིག་རྣར་སྙན་ཡིད་འབབ་ཀྱི། །དྲི་ཟའི་བུ་མོའི་གླུ་དབྱངས་ལེན། །སྟོད་ཕྱོགས་མངའ་རིས་བསྐོར་གསུམ་གྱི། །
དད་པ་དམ་ཚིག་གཙང་བ་ཡི། །སྐལ་ལྡན་སློབ་མ་ཡོན་བདག་རྣམས། །ཐག་རིང་གཏམ་ལ་དགའ་བས་ཉོན། །བླ་མ་མཆོག་གསུམ་ཐུགས་རྗེ་ཡིས། །སྐལ་ལྡན་སློབ་མ་
ཡོན་བདག་རྣམས། །རབ་ཏུ་བདེཞིང་སྐྱིད་པའི་གཏམ། གོ་བས་དགའཞིང་སྤྲོ་བ་སྐྱེས། །བདག་ཅག་འདིར་གནས་སློབ་དཔོན་རྣམས། །རྩ་གསུམ་ལྷ་ཡི་བྱིན་མཐུ་
ཡིས༑ །ལུས་སེམས་བདེ་ཞིང་དགེ་སྦྱོར་འཕེལ། །བསྟན་འགྲོར་གང་ཕན་བྱེད་བཞིན་མཆིས། །བྱ་བཏང་ཚོགས་དྲུག་རང་གྲོལ་ངས། །སྙིང་པོ་མེད་པའི་བྱ་བ་སྤངས། །
སྙིང་པོའི་ལྷ་ཆོས་བྱ་སྙམནས། །ཆོས་རྒྱལ་ངག་གི་དབང་པོ་སོགས། །མཚན་ལྡན་བླ་མ་མང་པོ་བསྟེན། །མདོ་སྔགས་ཟབ་རྒྱས་གདམས་པ་ཞུས། །རི་ཁྲོད་དབེན་པའི་



སྤྲིངས་ཡིག་ཀུན་དགའི་དཔལ་སྟེར་
གནས་རྣམས་སུ། །ཉམས་ལེན་བྱས་ནས་རང་རྒྱུད་བཏུལ། །ཕྱོགས་མེད་རྒྱལ་ཁམས་མང་པོ་འགྲིམས། །བསྟན་དང་འགྲོ་ལ་གང་ཕན་བྱས། །ལེགས་བཤད་པོ་ཏི་བཅུ་
ལྷག་ཅིག །མ་འོངས་དད་ལྡན་དོན་ལ་བཞག །སློབ་མ་རྣམས་ཀྱིས་བསྐུལ་བའི་ངོར། །ཚེ་འདིར་རང་གིས་ཆོས་བྱས་ནས། །བསྟན་འགྲོའི་དོན་ཆེན་བསྒྲུབས་ཚུལ་གྱི། །
རྣམ་ཐར་པོ་ཏི་གཅིག་ཀྱང་བརྩམས། །སྐལ་ལྡན་སློབ་མ་ཡོན་བདག་རྣམས། །ཕ་རྒན་ང་ཡི་རྣམ་ཐར་བཞིན། །སྡོམ་པ་དམ་ཚིག་ཚུལ་བཞིན་སྲུངས། །མདོ་སྔགས་ཆོས་ལ་
ཉམས་ལེན་གྱིས། །བླ་མའི་ཞབས་ཏོག་བསྟན་འགྲོ་ལ། །ཕན་པའི་བསམ་སྦྱོར་གོང་འཕེལ་མཛོད། །ད་ལྟ་བདག་ནི་དབེན་པ་རུ། །སོས་དལ་བདེ་བར་བསྡད་པའི་དུས། །
སྔོན་ཆད་ལ་ཕྱི་གངས་ར་སོགས། །རི་ཁྲོད་དབེན་པའི་གནས་མཆོག་ཏུ། །ངེད་རྣམས་བསྡད་ཚུལ་ཡིད་ལ་ཤར། །ཡང་ཡང་ཡར་ལ་ཡོང་སྙམས་ནས། །ཆས་ཀྱང་གཞན་
གྱིས་དབང་མེད་བཤོལ། །རེ་ཞིག་འོང་རྒྱུ་མ་བྱུང་ཚེ། །སློབ་མ་འདི་རྣམས་བཏང་བ་ལགས། །རྒྱུ་མཚན་རྒྱས་པར་ངགན་གསལ། །མདོར་ན་ང་ནི་ན་སོ་རྒས། །མགོ་བྷཱུ་



མ
#
༄༅། །ཡང་དཀར་པོར་སོངས་ནས་གདའ། ཁྱོད་རྣམས་ཕལ་ཆེར་ང་བཞིན་དུ། །ན་སོ་ཡར་ལ་རྒས་ཡོད་སྙམ། །ད་ལྟ་ངེད་རྣམས་མཇལ་རེ་རན། །
དེ་ཕྱིར་ཁྱོད་རྣམས་ནང་ནས་ཀྱང་། །རྒན་པ་ཡོང་བར་མ་ནུས་ཀྱང་། །གཞོན་པ་མ་འདུག་མཇལ་དུ་ཤོག །ང་ཡང་མ་ཤི་ཚེ་རིང་ན། །ཡར་ལ་འོང་བའི་ཐབས་ལ་འབད། །
ཐམས་ཅད་ལྷན་དུ་མཇལ་རྒྱུ་ཞིག །འོང་བའི་སྐལ་པ་ལྡན་པར་སྨོན། །གལ་ཏེ་ཚེ་ཡི་དུས་བྱས་ནས། །ཚེ་འདིར་དངོས་སུ་མ་མཇལན། །ངས་ཀྱང་མི་བརྗེད་སེམས་ལ་
འཇོག །ཁྱོད་རྣམས་ཡིད་ལ་དུང་ངེ་གྱིས། །སྐྱེ་བ་འདི་ཡི་འོག་རོལ་དུ། །མངོན་དགའ་དགའ་ལྡན་བདེ་བ་ཅན། །གང་འདོད་དག་པའི་ཞིང་ཁམས་ནས། །མངོན་སུམ་
མཇལ་བའི་སྨོན་ལམ་འདེབས། །འཕྲིན་ཡིག་རྣར་སྙན་ཡིད་འབབ་ཀྱི། །དྲི་ཟའི་བུ་མོའི་གླུ་དབྱངས་འདི། །ཐོས་ཚད་སེམས་ལ་ཕན་ཐོགས་ཤིང་། །ཡུལ་ལ་ཆོས་འཕེལ་
བཀྲ་ཤིས་ཤོག །ཅེས་འཕྲིན་ཡིག་སྣར་སྙན་ཡིད་འབབ་དྲི་ཟའི་བུ་མོའི་གླུ་དབྱངས་ཞེས་བྱ་བ་འདི་ནི་སྟོད་མངའ་རིས་བསྐོར་གསུམ་གྱི་སློབ་མ་ཡོན་བདག་དད་ཅན་རྣམས་ལ་མདོ་སྨད་ཕྱོགས་སུ་འཁྱམས་པའི་རྣལ་འབྱོར་ཞབས་དཀར་བས་ཉམས་
417



སྤྲིངས་ཡིག་ཀུན་དགའི་དཔལ་སྟེར་
དགའ་རིག་པ་དྭངས་པའི་དབེན་གནས་ཆུ་བཟང་བཀྲ་ཤིས་ཆོས་འཕེལ་ནས་འཕུལ། ༈ སྙིང་གཏམ་དབྱངས་ཅན་པི་ཝང་། འགྲོ་བ་ཡོངས་ཀྱི་མ་འདྲིས་པའི། །མཛའ་ཤེས་སྟོན་པ་སངས་རྒྱས་ལ། །རབ་
ཏུ་དད་པས་གསོལ་བ་འདེབས། །ཐུགས་རྗེས་དགོངས་ལ་བྱིན་གྱིས་རློབས། །མདོ་སྨད་རི་ཁྲོད་དབེན་པ་རུ། །གནས་པའི་ཚོགས་དྲུག་རང་གྲོལ་ངས། །ཀུན་ལ་བརྩེ་ཞིང་
དུང་པའི་སྒོས། །སྙིང་གཏམ་དབྱངས་ཅན་པི་ཝང་འཁྲོལ། །ཚེ་འདིའི་བྱ་བ་བློས་བཏང་ནས། །རི་ཁྲོད་དབེན་པའི་གནས་རྣམས་སུ། །སྒྲུབ་པའི་རྒྱལ་མཚན་འཛིན་མཁན་
གྱི༑ །སློབ་མ་ཡང་སློབ་དགའ་བས་ཉོན། །བླ་མ་དཀོན་མཆོག་ཐུགས་རྗེ་ཡིས། །ཁྱེད་རྣམས་བདེ་བར་ཡོད་ལས་ཆེ། །བདག་ཅག་སློབ་དཔོན་ལུས་སེམས་བདེ། །དབེན་
པར་སྒོམ་སྒྲུབ་བྱེད་བཞིན་མཆིས། །སྐལ་ལྡན་སློབ་མ་ཡང་སློབ་མ་རྣམས། །ཚེ་ཐུང་ནམ་འཆི་ཆ་མེད་སོམས། །འདོད་ཡོན་ལོངས་སྤྱོད་རྩྭ་ལྟར་གཏོར། །སྡོམ་གསུམ་
མིག་གི་འབྲས་བཞིན་སྲུངས། །མདོ་སྔགས་གནད་ཀྱི་གདམས་པ་སྒོམས། །རང་རྒྱུད་ཉོན་མོངས་རྩད་ནས་ཆོད། །ཆོས་བརྒྱད་གདོན་དང་གཏན་བྲལ་གྱིས། །བསྟན་འགྲོ་



།ཡོངས་ལ་གང་ཕན་མཛོད། །དེང་སང་སྐལ་པ་སྙིགས་དུས་འདིར། །གྲོང་དགོན་གང་དུ་བསྡད་ན་ཡང་། །ཆགས་སྡང་ཆོས་བརྒྱད་ངང་གིས་
འབྱུང་། །དེ་ཕྱིར་རི་ཁྲོད་དབེན་པར་སྡོད། །སྙིང་གཏམ་དབྱངས་ཅན་པི་ཝང་སྒྲ། །ཐོས་ཚད་སེམས་ལ་ཕན་ཐོགས་ཤིང་། །ཡུལ་ཕྱོགས་ཀུན་དུ་སྒྲུབ་བརྒྱུད་ཀྱི། །བསྟན་
པ་དར་ཞིང་རྒྱས་གྱུར་ཅིག །ཅེས་སྙིང་གཏམ་དབྱངས་ཅན་པི་ཝང་ཞེས་བྱ་བ་འདི་ནི་དབུས་གཙང་མངའ་རིས་ཕྱོགས་ཀྱི་རི་ཁྲོད་ན་བཞུགས་པའི་གླིང་རྒྱའི་མཚམས་པ་ཁམས་པ་པདྨ་སོགས་སློབ་མ་བྱ་བཏང་སྒོམ་ཆེན་རྣམས་ལ་སྨྲས་པའོ།།
༈ སྤྲིངས་ཡིག་བདེ་སྐྱིད་ཉི་མ་རང་འཆར་ཞེས་བྱ་བ་བཞུགས་སོ། ན་མོ་གུ་རུ། འདི་ཕྱིའི་གཏན་གྱི་སྐྱབས་མགོན་རྒྱལ་བ་ཡབ་སྲས་གཉིས་ལ་རབ་ཏུ་གུས་པས་ཕྱག་འཚལ་ཞིང་སྐྱབས་སུ་
མཆིའོ། ཐུགས་བརྩེ་བ་ཆེན་པོའི་སྒོ་ནས་རྗེས་སུ་བཟུང་དུ་གསོལ། དེ་ཡང་ཕན་བདེའི་འབྱུང་གནས་བླ་མ་མཆོག་གསུམ་ཡིད་བཞིན་གྱི་ནོར་བུ་བཞིན་སྤྱིར་བོར་བཀུར་ཞིང༌།
རྣམ་དཀར་དགེ་བའི་ཕྱོགས་ལ་རབ་ཏུ་དགའ་བའི་དབུས་གཙང་མངའ་རིས་བར་གྱི་སྐལ་ལྡན་གྱི་སློབ་མ་དད་ཅན་གྱི་སྦྱིན་བདག་ཕོ་མོ་མཆོག་དམན་བར་པ་ཐམས་ཅད་ལ།



སྤྲིངས་ཡིག་ཀུན་དགའི་དཔལ་སྟེར
ཕྱོགས་མེད་རྒྱལ་ཁམས་གང་བཟང་དང་། ངེས་མེད་ཀྱི་རི་ཁྲོད་ཉམས་དགའ་རྣམས་འགྲིམས་པའི་རྣལ་འབྱོར་བ་གུ་ཡངས་ཡན་པ་བློ་བདེ་ཞབས་དཀར་བས་རབ་ཏུ་དགའ་ཞིང་
སྤྲོ་ལ་བརྩེ་ཞིང་དུང་བའི་སྒོ་ནས་ཡིག་ཆུང་ཞིག་འཕུལ་འབྲས། བླ་མ་མཆོག་གསུམ་ཐུགས་རྗེས་ཁྱོད་རྣམས་སྒྱུ་ལུས་བདེ་ཞིང་ཆོས་ལྡན་གྱི་བྱ་བ་མང་པོ་ལ་བརྩོན་བཞིན་པའི་
ངོས་ནས་འདིར་ཡི་གེ་རྟེན་རིན་ཆེན་ལྷ་རྫས་བཅས་གང་བརྩལ་པ་རྣམས་གང་བཅོལ་གོ་ཆོད་ལག་གཙང་སློབ་བུ་སྦྱིན་པ་དང་ཀུན་དགའ་གཉིས་ཀྱི་ལག་ནས་འདིར་ལྷག་ཆད་མེད་
པར་འབྱོར་བས་ཀུན་ལ་དངོས་སུ་མཇལ་བ་ལྟ་བུའི་དགའ་སྤྲོ་ཚད་ལས་འདས་པ་བྱུང་། འདིར་གནས་རྣལ་འབྱོར་བ་བདག་ཅག་དཔོན་སློབ་རྣམས་ཀྱང་སྐྱབས་མགོན་རྒྱལ་བ་
ཡབ་སྲས་ཀྱི་ཐུགས་རྗེས། ཐམས་ཅད་བདེ་ཞིང་སྐྱིད་པའི་སྒོ་ནས་དམ་པའི་ཆོས་ལ་སྤྱོད་ཞིང་མཆིས། མཚམས་ཞུ། ངོ་མཚར་དབུས་གཙང་དག་པའི་ཞིང་ན་བཞུགས་པའི་
ཇོ་ཤག་རྣམ་གཉིས། རྒྱལ་བ་ཡབ་སྲས་སོགས་བསོད་ནམས་བསག་པའི་ཞིང་མཆོག་རྣམས་དྲན་ཚེ་མཇལ་སྙིང་འདོད་ནས་བདག་སྔར་ཡར་ལན་གཉིས་ཙམ་ཞིག་ཆས་ཀྱང་། རྒྱུ



།ཕྱོགས་འདིའི་གདུལ་བྱ་དད་ཅན་རྣམས་ཀྱིས་བཤོལ་བཏབ་ནས་འོང་དུ་མ་བཅུག་ཚེ། བདག་ཅག་གིས་ཁྱོད་རྣམས་ང་དངོས་སུ་འགྲོ་རུ་མི་འཇུག་
ན༑ ལྐོག་ཏུ་བྲོས་ནས་ཀྱང་ཡུལ་དབུས་སུ་འགྲོ་བ་ཡིན་བྱས་པས། ཁོང་རྣམས་ཀྱི་ནང་ནས་ཕལ་ཆེ་བས་གནམ་ལོ་སྟག་ཡོས་འབྲུག་གསུམ་ཚུན་ཆད་ལ་ཁལ་རྟ་ཟས་ནོར་ཀྱང་
བྱིན་ནས་གཏོང་རྩིས་བྱས་ཡོད། སྔར་ང་འོང་རྒྱུ་ཡིན་ཞེས་ཡང་ཡང་བཤད་པ་རྣམས་རྫུན་ལྟར་སོང་བ་ཀུན་གྱིས་ཞི་དྲག་གཉིས་ཀྱི་སྒོ་ནས་བཤོལ་བཏབ་ཏེ་འོང་དུ་མ་བཅུག་པ་
# ཡིན་པས་ཐུགས་རྗེ་རེ་ཆུང་མ་སྙམས། སྔར་ལོ་མང་པོར་མ་མཇལ་བའི་འདོད་གདུངས་ཀྱིས་ཐུགས་རྗེ་ཆེ་རུ་མ་སོང་ཡང་ཆུང་དུ་མི་འགྲོ་བར་གདའ། ཁྱེད་རྣམས་ཀྱིས་ངའི་
གནས་ཚུལ་རེ་གོ་ན་ཡང་ཕལ་ཆེར་གྱི་མིག་ནས་མཆི་མ་འབྱིན་པ་གོ་ཚོ། ལྷག་པར་འཕྲད་འདོད་ཆེར་འགྲོ་བར་གདའ། ད་དུང་ལོ་གསུམ་ཚུན་བར་དུ་ཡིད་མ་ཆད་པར་ཨང་
ཉན་གྱིས། དེ་ལའང་འོང་མ་ཐུབ་ན་དེའི་རྗེས་སུ་འོང་འདོད་ན་ཡང་རྒྱུ་ལུས་རྒས་ནས་ལམ་སྐབས་སུ་ཚ་གྲང་མི་ཐེག་པས་ཡོང་མི་ཐུབ་སྙམ། ཁྱོད་རྣམས་ཀྱི་ནང་ནས་གྲྭ་བཙུན་སྒྱུ



གཞོན་པ་ཚོད་ལྷོ་བྱང་གང་ནས་འོང་ཀྱང་སྟབས་བདེ་མོ་བྱས་གྲོགས་བཟང་པོ་དང་འགྲོགས་ནས་ལན་རེ་འོང་ཨེ་ཐུབ་ལྟོས། གལ་ཏེ་མ་ཐུབ་ཀྱང་བླ་མའི་བཀའ་ཅག་པར་མི་
འགྲོ །ཀུན་གྱིས་རི་ཁྲོད་དབེན་པའི་གནས་སུ་ཚེ་དང་སྒྲུབ་པ་སྙོམས་དང་མི་རྒན་ངས་ཁྱེད་རྣམས་མི་བརྗེད་པར་སེམས་ཀྱི་དཀྱིལ་དུ་འཇོག །ཁྱེད་རྣམས་ཀྱང་གསོལ་བ་སྙིང་
ནས་ཐོབ་དང་བླ་མའི་བྱིན་རླབས་ལ་རྒྱངས་རིང་ཐུང་མ་མཆིས། ངེད་རྣམས་དངོས་སུ་མ་མཇལ་རུང་ལོ་རེ་བཞིན་གཅིག་གཅིག་གི་གནས་ཚུལ་གོ་ཚེ་སེམས་དགའ་གདའ།
དངོས་སུ་མཇལ་བ་དང་ཁྱེད་ཅི་ཡོད། ད་དུང་ཡང་མ་ཤི་ཚུན་ལ་སྐབས་རེ་གནས་ཚུལ་གྱི་ཡི་གེ་རེ་གཏོང་འོང་། དེའི་ལན་དུ་ཁྱོད་རྣམས་ཀྱིས་གནས་ཚུལ་གྱི་ཡི་གེ་རྒྱས་པ་རེ་
ཐོངས་དང་མཚམས་རྟགས་ཀུན་གྱི་མཆོག་ཏུ་འགྱུར་བར་གདའ། བླ་མ་དཀོན་མཆོག་གི་ཐུགས་རྗེས་ངེད་དཔོན་སློབ་རྣམས་ལ་ན་ཚ་འདྲ་མ་བྱུངན་ད་དུང་ཚེ་མཇུག་འདི་ལ་ལན་
གཅིག་མཇལ་ཡོང་ངམ་སྙམ། གལ་ཏེ་རྐྱེན་བཟང་ངན་མང་པོས་བར་ཆོད་ནས་ཚེ་འདིར་དངོས་སུ་མཇལ་བའི་སྐལ་པ་མ་འབྱུང་ན། ཚེ་ཕྱི་མར་མངོན་དགའ་ལ་སོགས་གང་སྐུ



༄༅། །འདོད་དག་པའི་ཞིང་ཁམས་ཉམས་དགའ་ནས་མཇལ་ནས་དགའ་སྤྲོའི་གླེང་མོ་སྣ་ཚོགས་བྱེད་པའི་སྨོན་ལམ་འདེབས། ཞེས་ཕུལ་བ་མཐོང་ཐོས་
ཀྱི་ཡུལ་ལ་བདེ་སྐྱིད་ཉི་མ་རང་བཞིན་ཤུགས་ཀྱིས་འཆར་བར་གྱུར་ཅིག །སླར་ཡང་ཚིགས་སུ་བཅད་ནས་སྨྲས་པ། ཐུགས་རྗེ་ཉེ་རིང་མི་མངའ་བའི། །སྐྱབས་མགོན་རྒྱལ་བ་
ཡབ་སྲས་ལ། །གསོལ་བ་སྙིང་གི་དཀྱིལ་ནས་འདེབས། །བྱིན་རླབས་ཐུགས་ཀྱི་ཀློང་ནས་སྩོལ། །བརྩེ་བའི་མ་ཡིས་རྒྱངས་རིང་ནས། །བུ་ལ་སྙིང་གཏམ་བསྐུར་བ་
བཞིན༑ །བདག་ཀྱང་སློབ་མ་སྦྱིན་བདག་ལ། །བརྩེ་བས་སྙིང་གཏམ་བཤད་ཀྱིས་ཉོན། །བླ་མ་དཀོན་མཆོག་ཐུགས་རྗེ་ཡིས། ཁྱོད་རྣམས་བདེ་བའི་གཏམ་སྙན་དང་། །ཡི་
གེ་རྟེན་བཅས་འབྱོར་བའི་མོད། །དངོས་སུ་མཇལ་འདྲའི་དགའ་སྤྲོ་ཤར། །བདག་ཅག་དཔོན་སློབ་འཁོར་བཅས་རྣམས། །རྒྱལ་བ་ཡབ་སྲས་ཐུགས་རྗེ་ཡིས། །ཐམས་ཅད་
བདེ་ཞིང་སྐྱིད་པའི་སྒོས། །དམ་པའི་ཆོས་ལ་སྤྱོད་བཞིན་མཆིས། །ངོམཚར་དབུས་གཙང་ཆོས་ཡུལ་གྱི། །ལྷ་ལྡན་ཇོ་ཤག་རྣམ་གཉིས་དང་། །སྐྱབས་མགོན་རྒྱལ་བ་ཡབ་སྒྱུ



སྤྲིངས་ཡིག་ཀུན་དགའི་དཔལ་སྟེར་
སྲས་སོགས། །དྲན་ཚེ་མཇལ་འདོད་ཡིད་ལ་ཤར། །བདགནི་དབུས་གཙང་དག་ཞིང་དུ། །ལན་གཉིས་ཆས་ཀྱང་ཡུལ་ཕྱོགས་འདིའི། །གདུལ་བྱ་དད་ཅན་ཐམས་ཅད་
ཀྱིས༑ །བཤོལ་བཏབ་འོང་དུ་མ་བཅུག་ཚེ། །དངོས་སུ་འགྲོ་རུ་མི་འཇུག་ན། །ལྐོག་ཏུ་བྲོས་ནས་འགྲོ་ངེས་ཞེས། །བཤད་ཚེ་ཕལ་ཆེར་གྲོས་མཐུན་སྒོས། །འབྲུག་ལོ་ཚུན་
ལ་གཏོང་རྩིས་ཡོད། །དེ་ལ་འོང་འདྲ་མ་ཐུབ་ན། །དེ་རྗེས་དབུས་སུ་འོང་འདོད་ཀྱང་། །སྒྱུ་ལུས་རྒས་པས་ལམ་སྐབས་སུ། །ཚ་གྲང་མི་ཐེག་འོང་མི་ནུས། །དེ་ཕྱིར་གྲྭ་
བཙུན་གཞོན་པ་ཚོ། །བླ་མའི་གདན་ས་མཇལ་བ་དང་། །ས་བལྟ་ཡུལ་བལྟས་ཕྱིར་དུ་ཡང་།༸ །ལན་རེ་མཇལ་དུ་འོང་ཐུབ་ལྟོས། །གལ་ཏེ་འོང་འདྲ་མ་ཐུབ་ན། །དབེན་པར་
ཚེ་དང་སྒྲུབ་པ་སྙོམས། །ངས་ཀྱང་མི་བརྗེད་སེམས་ལ་འཇོག །ཁྱོད་རྣམས་རྒྱུན་དུ་གསོལ་བ་ཐོབ། །ངེད་རྣམས་དངོས་སུ་མ་མཇལ་ཡང་། །གཅིག་གཅིག་གནས་ཚུལ་གོ་
བའི་ཚེ། །སེམས་ལ་དགའ་སྤྲོ་ཆར་བར་གདའ། །དངོས་སུ་མཇལ་དང་ཁྱེད་ཅི་ཡོད། །ད་དུང་མ་ཤི་ཚུན་ཆད་ལ། །སྐབས་རེ་གནས་ཚུལ་ཡི་གེ་གཏོང་། །ལན་དུ་ཡི་གེ་སྒྱུ



༄༅། །རྒྱས་པ་རེ། །ཐོངས་དང་མཚམས་རྟགས་མཆོག་ཏུ་གདའ། །ད་དུང་ལོ་གསུམ་ཚུན་ཆད་ལ། །ཡིད་མི་འཆད་པར་ཨང་ཉན་གྱིས། །སེམས་
ན་ལན་གཅིག་མཇལ་ཡོང་སྙམས། །མྱུར་དུ་མཇལ་བའི་སྨོན་ལམ་འདེབས། །གལ་ཏེ་ཚེ་འདིར་མ་མཇལ་ན། །ཕྱི་མར་མངོན་དགའི་ཞིང་ལ་སོགས། །གང་འདོད་དག་
པའི་ཞིང་ཁམས་ནས། །མཇལ་ནས་འབྲལ་མེད་འགྲོགས་པར་ཤོག །ཡུལ་ཕྱོགས་ཀུན་ཏུ་ལོ་ལེགས་ཤིང་། །རྒྱལ་བའི་སྐུ་ཚེ་རིང་བ་དང་། །བོད་ཁམས་ཀུན་ལ་བདེ་སྐྱིད་
ཀྱི; །བཀྲ་ཤིས་འཆར་བའི་བཀྲ་ཤིས་ཤོག །ཅེས་སྤྲིངས་ཡིག་བདེ་སྐྱིད་ཉི་མ་རང་འཆར་ཞེས་བྱ་བ་འདིའི་རྣལ་འབྱོར་པ་ཞབས་དཀར་བས་མདོ་སྨད་རེབ་གོང་ས་ཆ་དབེན་གནས་ཉམས་དགའ་བཀྲ་ཤིས་འཁྱིལ་ནས་སྤྲིངས་པའོ། །
འདིས་ཀྱང་སློབ་མ་སྦྱིན་བདག་རྣམས་ཀྱི་གཙོ་བྱསམཐོང་ཐོས་ཀྱི་འགྲོ་བའི་རྒྱུད་ལ་ཕན་ཐོགས་པར་གྱུར་ཅིག། ༈ དབུས་གཙང་ལ་སྤྲིངས་ཡིག་ཉི་མའི་འོད་ཟེར་ཞེས་བྱ་བ་བཞུགས་སོ། །ན་མོ་གུ་རུ། ཡོན་ཏན་འབྱུང་
གནས་བླ་མ་དཀོན་མཆོག་གསུམ་ལ་ཕྱག་འཚལ་ཞིང་སྐྱབས་སུ་མཆིའོ། ཐུགས་བརྩེ་བ་ཆེན་པོའི་སྒོནས་བྱིན་གྱིས་བརླབ་ཏུ་གསོལ། དེ་ཡང་བཀྲ་ཤིས་གཡང་ཆགས་དབུས་
ལོ



སྤྲིངས་ཡིག་ཀུན་དགའི་དཔལ་སྟེར་
གཙང་མངའ་རིས་བར་དུ་འཁོད་པའི་རང་གི་སློབ་མ་ཡོན་བདག་ཕོ་མོ་ཡ་རབས་དད་ཅན་རྣམས་ཀྱི་དྲུང་དུ། རྒྱལ་ཁམས་ཆོས་ལ་བསྐུལ་བའི་རྣལ་འབྱོར་གུ་ཡངས་བློ་བདེ་
ཞབས་དཀར་བས་རབ་ཏུ་བརྩེ་ཞིང་དུང་བའི་སྒོ་ནས་ཡིག་ཆུང་འབུལ་འབྲས། མཆོག་གསུམ་དམ་པའི་ཐུགས་རྗེས་ཁྱོད་རྣམས་བདེ་བའི་ངོས་ནས་ཡི་གེ་རྟེན་བཅས་གང་བསྐུར་
བ་རྣམས་འདིར་འབྱོར་བས་དངོས་མཇལ་ལྟར་སྤྲོ་བ་བྱུང་། བདག་འདིར་གནས་རྣམས་ཀྱང་ལུས་སེམས་བདེ་ཞིང་བསྟན་འགྲོ་ཡོངས་ལ་ཕན་པའི་ལྷག་བསམ་གོང་འཕེལ་དུ་
མཆིས༑ མཚམས་ཞུ། མི་རྒན་ང་རང་ཡང་མདོ་སྨད་ཡུལ་འདིར་སླེབས་ནས་ལོ་མང་པོ་སོང་དབུས་གཙང་དག་པའི་ཞིང་དུ་འགྲོ་འདོད་སྐོམ་པ་ཆུ་འདོད་པ་ལྟ་བུ་ཡང་ཡང་
བྱུང་ནས། ལན་གསུམ་གྱི་བར་དུ་ཆས་ཀྱང་གཞན་གྱིས་དྲག་ཐབས་དུ་མའི་སྒོ་ནས་བཤོལ་བཏབ་པས་ཡར་ལ་ཡོང་རྒྱུ་ཞིག་མ་བྱུང་བར་མི་ལོ་བཅོ་བརྒྱད་ཙམ་ཞིག་སོངས་ཚར།
རང་ཡང་ལོ་དྲུག་བཅུ་རྩ་དྲུག་ལོན་སོང་། ད་སོང་རུང་བསྡད་རུང་ལོས་གཏུགས་ནས་འགྲོ་དོན་ཆེན་པོ་ཞིག་བྱེད་ཁོམས་ནི་མི་འདུག་མོད། འོན་ཀྱང་རྩ་གསུམ་ལྷ་ལ་གསོལ་བ་བྷཱུ



།བཏབ་ནས་བརྟགས་རིལ་ཞིག་བསྒྲིལ་ནས་འགྲོ་བསྡད་ཅིག་བྱེད་དགོས་སྙམ། བརྟགས་པའི་ཡི་གེ་གཉིས་འདི་ལྟར་དུ་བྲིས་ཏེ། གཅིག་ལ།
རྩ་གསུམ་ལྷ་ཡི་ལུང་། བླ་མ་ཚེ་དཔག་མེད་སོགས་ཀྱི་ཐུགས་རྗེས་ཁྱོད་ཚེ་རིང་པོ་ཡོང་། མ་མཐའ་ཡང་ལོ་བརྒྱ་ལོན་འོང་བས། ད་དུང་ས་གཅིག་ཏུ་བསྡད་པའི་དུས་མ་ཡིན།
བསྡད་ན་འགྲོ་དོན་མི་འོང་། མགོ་ལོག་ཁམས་ཕྱོགས་ལྷོ་ཁ་བརྒྱད་ནས་དབུས་སུ་སོང་ན་གདུལ་བྱ་མང་། ཐུགས་དམ་འཕེལ་ཚེ་མཇུག་འདི་ལ་བསྟན་འགྲོའི་དོན་རྒྱ་ཆེན་པོ་
# ཡོང་བས་དེ་ལུགས་གྱིས་ཞེས་ཕུལ་བ་དགེ་ལེགས་བཀྲ་ཤིས་འཕེལ། ཟེར་བ་གཅིག་དང་། ཡང་གཅིག་ལ། རྩ་གསུམ་ལྷ་ཡི་ལུང་། སྔོན་གྲུབ་ཐོབ་ཐང་སྟོང་རྒྱལ་པོ་ཚང་
ལ་སྐུ་ཚེའི་མཇུག་ཏུ་མ་མཁའ་འགྲོའི་ལུང་བསྟན་བྱུང་ནས་གཅུང་རིན་པོ་ཆེའི་རྩེ་ནས་བཞུགས་ཏེ་འགྲོ་དོན་བྱས། རྗེ་བཙུན་སྐལ་ལྡན་རྒྱ་མཚོ་སོགས་སྐྱེས་བུ་དམ་པ་མང་པོས་
སྐུ་ཚེའི་མཇུག་ལ་གཅིག་ཏུ་བཞུགས་ནས་འགྲོ་དོན་མཛད་འདུག་པས། ད་ཁྱོད་ཀྱང་དགུང་ལོ་བགྲེས་གདའ། མདོ་སྨད་ཀྱི་ཕྱོགས་འདི་ནས་བསྡད་དེ་བསྟན་འགྲོའི་དོན་བྱས་ན་



སྤྲིངས་ཡིག་ཀུན་དགའི་དཔལ་སྟེར་
སྐུ་ཚེ་རིང་ཐུགས་རྗེ་འཕེལ། བསྟན་འགྲོའི་དོན་ཡང་རྒྱ་ཆེན་པོ་འབྱུང་བས་དེ་ལུགས་ཀྱིས་ཞེས་ཕུལ་བ་དགེ་ལེགས་འཕེལ། ཟེར་བ་བྲིས། དེ་གཉིས་ཟན་རིལ་གཉིས་ཀྱིནང་
དུ་བཅུག །རིལ་བུ་གཉིས་ཀ་དོ་རའི་སྣོད་ཆེན་པོ་གཅིག་ཏུ་བཞག །ལག་ཏུ་ཐོགས་ནས། རྩ་གསུམ་ལྷ་ལ་གསོལ་བ་བཏབ། བདེན་པ་ཡག་པོ་ཞིག་བརྡར་ནས། ག་ལེ་
བྱས་ལག་གིས་ཀ་དོ་ར་བསྐོར་བས། སྐབས་ཤིག་ནང་ནས་རིལ་བུ་གཅིག་ཡར་ནས་རང་གི་པང་དུ་སླེབ་བྱུང་བ་ཁ་ཕྱེ་ནས་བལྟས་པའི་ཚེ། དབུས་སུ་འགྲོ་བའི་ཡི་གེ་དེ་མ་བྱུང་
, པར༔ འདི་ནས་སྡོད་པའི་ཡི་གེ་དེ་ཡིན་ཚེ་རང་འགྲོ་འདོད་ཆེ་བའི་སྟབས་ཀྱིས་དབུས་ཕྱོགས་ཀྱི་ཡི་གེ་མ་བབས་པ་ལ་ཡིད་ཕམ་པོ་ཞིག་བྱུང་ཡང་། སྔོན་གླང་པོ་ཆེ་བགྲེས་པོ་
ཞིག་གཞོན་པའི་སྒང་ལ་ལུང་པ་འདིའི་ཚུར་ཁ་ནས་མཆོངས་ན་ཕ་ཁར་སླེབས་ཡོང་། ད་དུང་ཡང་སླེབ་ཡོང་མོད་སྙམས་ནས་མཆོངས་པས་ཕ་ཁར་མ་སླེབ་པར་ལུང་པའི་ནང་
”དུ་ལྷུང་ནས་སྐེད་པ་ཆག་ཚེ། གཞོན་པའི་དུས་བཞིན་ལོ་ལོན་པའི་དུས་སུ་མི་ཡོང་པར་འདུག་ཁོ་ལ་ལྟོས་ཞེས་ཁ་ཆེམས་བཞག་ནས་ཤི་བའི་ལོ་རྒྱུས་བཞིན། བརྟགས་རིལ་ལ་སྒྱུ



༄༅། །མ་བབས་པར། ལོ་གཞོན་ནུའི་དུས་བཞིན་ཨུ་ཚུགས་བྱས་དབུས་སུ་སོང་ན། ལོ་ན་སོ་རྒས་པའི་སྟབས་ཀྱིས་ལམ་ཞིག་ནས་ཤི་འདྲ་སོང་ན།
རེ་ཡུལ་སྟོད་སྨད་གཉིས་ཀའི་སློབ་མ་ཡོན་བདག་དད་ཅན་རྣམས་སེམས་སྡུག་ཅིག་ལ་གཏད་པ་ལས། གཞན་ཅི་ཡང་མི་འོང་བར་གདའ། དེ་བས་འབྲེལ་ཐོགས་རྣམས་ཀྱི་
གཙོ་བྱས་སེམས་ཅན་ཐམས་ཅད་སེམས་ཀྱི་དབྱིངས་སུ་བཞག་ནས། དེའི་དོན་དུ་དབེན་པའི་རི་ཁྲོད་རྣམས་སུ་ཟབ་མོའི་སྒྲུབ་ལ་གཞོལ་ན་རང་གཞན་གཉིས་ཀ་འཚེངས་ཏེ།
%༧ སངས་རྒྱས་ཐུགས་རྗེ་ཅན་གྱིས། མང་དུ་ཐོས་པ་ནགས་ཀྱི་ནང་དག་ཏུ། །ལང་ཚོ་ཡོལ་བ་རྣམས་ཀྱིས་གནས་པ་བདེ། ཞེས་དང་། ཐོས་པའི་རྗེས་འཇུག་སྒྲུབ་པ་སྙིང་པོར་
བྱེད༑ །སྐྱེས་པའི་ལྗོངས་ལས་ཚེག་ཆུང་ཐར་བར་འགྱུར། །ཞེས་པ་དང་
། རྗེ་བདག་ཉིད་ཆེན་པོ་ནས། དམུ་རྒོད་གདུལ་དཀའི་སེམས་ཅན་འདི་རྣམས་ལ། །བཤད་པས་
ཕན་ཐོག་ཆེན་པོ་ག་ལ་འགྱུར། །དེ་བས་སྒྲུབ་པ་ལྷུར་ལེན་དབེན་པ་བརྟེན། །རང་གཞན་གཉིས་ཀ་འཚེངས་པའི་ལམ་རྙེད་སྙམས། །ཞེས་གསུངས་པ་སོགས་དམ་པ་གོང་སྒྱུ



སྤྲིངས་ཡིག་ཀུན་དགའི་དཔལ་སྟེར་
མའི་གསུང་དེ་དང་དེ་འདྲ་བ་རྣམས་སེམས་ལ་བཞག་ནས། རི་ཁྲོད་དབེན་པའི་གནས་སུ་ཚེ་དང་སྒྲུབ་པ་སྙོམས་པའི་གོ་ཆ་བཟུང་བ་ཡིན་པས། ཁྱེད་རྣམས་ཚེ་འདིར་ང་ལ་ལན་
གཅིག་མ་མཇལ་བ་ལ་སེམས་འཁྲལ་སྐྱོ་སྣང་ཆེན་པོ་མ་བྱེད་པར། བླ་མ་ཕ་མ་ཡིན་ཡང་མི་རྟག་པའི་ཚུལ་འདི་ཡང་ཡང་སོམས་ལ། ད་ནི་གང་ལ་ཡང་མ་ཆགས་པར་ཚེ་འདི་
བློ་ཡིས་ཐོངས་ལ། དབེན་པའི་གནས་སུ་ཚེ་དང་སྒྲུབ་པ་སྙོམས་དང་བླ་མའི་ཞབས་ཏོག །ཕ་མའི་དྲིན་གཟོ། སེམས་ཅན་གྱི་འགྲོ་དོན་རྣམས་དུས་གཅིག་ལ་འགྲུབ་པར་
གདོན་མི་ཟའོ། །སྨྲས་པ། འཛམ་གླིང་རྒྱན་གཅིག་ཕྱག་མཆོད་ཞིང་གི་མཆོག །ཇོ་ཤག་རྣམ་གཉིས་རྒྱལ་བ་ཡབ་སྲས་ལ། །གསོལ་བ་འདེབས་སོ་རྣལ་འབྱོར་དཔོན་སློབ་
ཀུན༑ །བསམ་དོན་ཆོས་བཞིན་འགྲུབ་པར་བྱིན་གྱིས་རློབས། །སྔོན་གྱི་ལས་བཟང་སྨོན་ལམ་དག་པའི་མཐུས། །ངེད་རྣམས་དབུས་གཙང་མངའ་རིས་ཕྱོགས་ནས་མཇལ། །
* ཡུད་ཙམ་འཚོགས་ནས་སོ་སོར་གྱེས་པ་ལྟར། །ཆོས་རྣམས་ཐམས་ཅད་མི་རྟག་འདི་དང་འདྲ། །ཆགས་ཡུལ་བླ་མ་ཕ་མ་ལས་ལྷག་མེད། །དེ་དག་མེད་ན་ཁྱེད་རྣམས་སུ་ལ་སྒྱུ



བཅོ་ལྔ་
།ཆགས། །དནི་ཚེ་འདིའི་བྱ་བ་བློས་ཐོངས་ལ། །དབེན་པའི་གནས་སུ་དམ་པའི་རྣམ་ཐར་སྐྱོངས། །བདག་གི་མགོ་ཡི་སྐྲ་དཀར་སོ་ཡང་ལྷུང་། །
རྒས་པའི་དབང་གིས་དབུས་སུ་མ་སླེབ་ཀྱང་། །སྔོན་དུས་བདག་གིས་ཆོས་བཤད་བྱས་པ་ལས། །ལྷག་ཅིག་དབུས་སུ་སླེབས་རུང་བཤད་རྒྱུ་མེད། །བླ་མའི་གསུང་བཞིན་
སློབ་མས་སྒྲུབ་ནུས་ན། །བླ་མ་མཇལ་བ་ལས་ཀྱང་བསོད་ནམས་ཆེ། །དད་པ་ཡོད་ན་གོང་མའི་རྣམ་ཐར་བཞིན། །བླ་མར་དངོས་སམ་ཉམས་ལ་མཇལ་རྒྱུ་ཡོང་། །ཧ་བོའི་
གངས་ལ་ཐག་ཉེར་བཏུད་པ་ལས། །རྒྱངས་ནས་བལྟས་ན་དཀར་དུ་འགྲོ་བ་བཞིན། །བླ་མར་མཉམ་དུ་འགྲོགས་ལས་ཐག་རིང་ནས། །ཡིད་ལ་དྲན་ན་དད་པ་ཆེ་རུ་འགྲོ །བླ་
མར་མ་འབྲལ་སློབ་མ་སུ་ཡང་མེད། །མྱང་ངན་མ་བྱེད་བྱེད་མཁན་སེམས་ལ་ལྟོས། །རང་སེམས་བླ་མའི་ཐུགས་དང་བསྲེས་ལ་ཞོག །དོན་དམ་ཆོས་དབྱིངས་ངང་ནས་འདུ་
འབྲལ་མེད། །བླ་མ་ཁ་ཐག་རིང་རུང་སེམས་ཐག་ཉེ། །ངས་ནི་ཁྱེད་རྣམས་མི་བརྗེད་སེམས་ལ་འཇོག །ཁྱེད་རྣམས་ཀུན་ཀྱང་བླ་མ་རྙིང་དབུས་སྒོམས། །གསོལ་བ་ཐོབ་རྒྱུ



སྤྲིངས་ཡིག་ཀུན་དགའི་དཔལ་སྟེར་
དང་བྱིན་རླབས་དངོས་གྲུབ་འབྱུང་། །བླ་མ་འབྲལ་མེད་བསྟེན་དགོས་ཟེར་བ་དེ། །རྒྱུན་དུ་བླ་མའི་རྣལ་འབྱོར་བསྒོམ་པ་དང་། །བླ་མའི་ཐུགས་དང་རང་སེམས་དབྱེར་མེད་
དུ༑ །བསྲེས་ནས་མཉམ་པར་འཇོག་ལ་ཟེར་བ་ཡིན། །མང་པོ་བཤད་ན་དོན་རྩ་མི་ཟིན་པས། །འདིནི་ཚིག་བརྒྱའི་མདོ་འགགས་ཡིན་པསན། །རྒྱུན་དུ་བླ་མ་སྒོམས་དང་ཚེ་
འདིར་ཡང་། །བླ་མའི་སྣང་བ་འབྲལ་བ་མེད་པར་འགྱུར། །ཕྱི་མར་མངོན་དགའི་ཞིང་ནས་མངོན་སུམ་དུ། །མཇལ་ནས་དགའ་སྤྲོའི་གླེང་མོ་བྱེད་བཞིན་དུ། །དག་དང་མ་
, དག་ཞིང་ཁམས་རབ་འབྱམས་འགྲིམས། །རྒྱལ་བ་མཆོད་ཅིང་འགྲོ་ཀུན་འདྲེན་པར་སྨོན། །ཉི་མའི་འོད་ཟེར་མེ་ཏོག་པད་ཚལ་ལ། །ཕོག་ཚེ་ཐམས་ཅད་ཁ་ཕྱེས་བཞད་པ་
ལྟར༑ །བདག་གི་སྤྲིངས་ཡིག་སློབ་མ་ཡོན་བདག་ལ། །འཕྲོད་ཚེ་ཐམས་ཅད་དགའ་ཞིང་སྤྲོ་བར་ཤོག །ཅེས་སྤྲིངས་ཡིག་ཉི་མའི་འོད་ཟེར་ཞེས་བྱ་བ་འདི་ནི་ཕ་རྒན་ཞབས་དཀར་བས་བླ་མ་ལྷ་དང་ཌཱཀྐི་
དཀར་ཕྱོགས་པ་རྣམས་སྤྲིན་བཞིན་འདུ་བའི་དབེན་གནས་བཀྲ་ཤིས་འཁྱིལ་བའི་རི་རྩེ་བདེ་བ་ཅན་གྱི་མཚམས་ཁང་ཉམས་དགའ་ནས་ཟླ་ཚེས་བཟང་པོར་ཕུལ་བ་དགེ་ལེགས་འཕེལ་གྱུར་ཅིག། ༈ མངའ་རིས་ལ་སྤྲིངས་ཡིག་ཟླ་བའི་འོད་ཟེར་
སྙ



བཅུ་དྲུག་
།ཞེས་བྱ་བ་གཞུགས་སོ། །ན་མོ་གུ་རུ། ཕན་བདེའི་འབྱུང་གནས་བླ་མ་དཀོན་མཆོག་གསུམ་ལ་གུས་པས་ཕྱག་འཚལ་ཞིང་སྐྱབས་སུ་མཆིའོ། ཐུགས་
བརྩེ་བ་ཆེན་པོའི་སྒོ་ནས་བྱིན་གྱིས་རློབ་ཏུ་གསོལ། དེ་ཡང་མཁས་གྲུབ་དུ་མའི་གླིང་མཆོག །དམ་པའི་ཆོས་ཀྱི་འབྱུང་གནས། དབུས་གཙང་མངའ་རིས་བར་དུ་འཁོད་པའི་
སྐལ་ལྡན་སྙིང་གི་བུ་སློབ་དད་ལྡན་ཡོན་བདག་ཕོ་མོ་ཡ་རབས་རྣམས་ཀྱི་དྲུང་དུ། ན་ཚོད་གཞོན་ནུའི་དུས་སུ་ཕྱོགས་མེད་རྒྱལ་ཁམས་བསྐོར་ཞིང་ངེས་མེད་རི་ཁྲོད་འགྲིམས་
བཞིན༑ མི་ཚེ་ཆོས་ལ་བསྐུལ་པའི་ཕ་རྒན་ཞབས་དཀར་བས་ཕན་པའི་སྙིང་གཏམ་ཡི་གེར་བཀོད་ནས་འབུལ་འབྲས། བླ་མ་མཆོག་གསུམ་ཐུགས་རྗེས་ཁྱེད་རྣམས་ཁམས་
བཟང་བའི་སྒོ་ནས་མཚམས་རྟགས་ཡི་གེ་བསྐུར་བ་རྣམས་མ་ཉམས་པར་འདིར་འབྱོར་བས་ཡིད་དགའ་བའི་མཆོད་པའི་མཆོག་ཏུ་གྱུར། བདག་གི་སེམས་ལ་རྒས་རྒྱུ་མེད་
རུང༌། སྒྱུ་ལུས་རྒས་པའི་སྟབས་ཀྱིས་དངོས་སུ་འགྲོ་དོན་རྒྱ་ཆེན་མ་ནུས་ཚེ། ཡིད་ཀྱིས་ཀུན་ལ་ཁྱབ་པར་བྱས་ནས་ཕན་བདེའི་སྐྱབས་འཇུག་བྱེད་བཞིན་བདེ་བར་མཆིས། ཉྩ



སྤྲིངས་ཡིག་ཀུན་དགའི་དཔལ་སྟེར
མཚམས་ཞུ། ངེད་རྣམས་སྔར་དབུས་གཙང་མངའ་རིས་ཕྱོགས་ནས་མི་ལོ་བཅོ་བརྒྱད་ཀྱི་བར་དུ་ཕྱོགས་གཅིག་ཏུ་ཡུན་རིང་བསྡད་ནས། ཁྱོད་རྣམས་ཀྱིས་ཟང་ཟིང་གི་ནོར་དང་
ལུས་ངག་གི་ཞབས་ཏོག །བཀའ་བཞིན་སྒྲུབ་པའི་མཆོད་པ་གསུམ་གྱི་སྒོ་ནས་མཉེས་པར་བྱས། ངས་ཀྱང་བླ་མ་རྣམས་ཀྱི་ཐུགས་རྗེ་ལ་བརྟེན་ནས་མདོ་རྒྱུད་བསྟན་བཅོས་བླ་
མའི་མན་ངག་གི་གནད་རྣམས་གང་ཤེས་རང་གིས་ཉམས་སུ་བླངས། ཁྱེད་རྣམས་ལ་སྦ་གསང་མེད་པར་བསྟན། ཁྱེད་རྣམས་ཀྱིས་ཉམས་སུ་བླངས་པས་རྒྱུད་ལ་ཉམས་
རྟོགས་ཡོན་ཏན་མང་པོ་སྐྱེས་པ་བྱུང་། ཐམས་ཅད་ཐུགས་ཡིད་གཅིག་ཏུ་འདྲེས་ཏེ་དོན་དམ་ཆོས་ཀྱི་དབྱིངས་བདེ་བ་ཆེན་པོའི་ཀློང་དུ་འདུ་འབྲལ་ཞིག་མེད་མོད། འོན་ཀྱང་ངེད་
རྣམས་སྒྱུ་ལུས་ཀྱི་དབང་གིས་ཐ་དད་དུ་སོང་གཤིས་སེམས་ལ་གཡོ་མེད་ཀྱི་བརྟན་པ་མ་ཐོབ་པའི་དབང་གིས་ཚོང་འདུས་མགྲོན་པོ་བཞིན་དུ་སོ་སོར་གྱེས་ནས་ཡུན་རིང་སོང་བ་ལ་
” ཁྱོད་རྣམས་སེམས་སྐྱོ་ནས་ང་ལ་ཡར་ཕེབས་ཞེས་ལོ་རེ་བཞིན་དུ་ཡི་གེ་བསྐུར་ཚེ་ང་ཡང་ཁྱོད་རྣམས་ལ་འཕྲད་འདོད་སྐྱེས་ནས་ལན་གསུམ་གྱི་བར་དུ་ཡར་ཆོས་ཀྱང་། སྔོན་རྒྱུ



།ལས་ཤིག་གི་དབང་གིས་ཡོང་མ་ཐུབ་པར་ད་བར་ལུས་སོང་། ད་ཡོང་ན་འདོད་ཀྱང་ལོ་ན་སོ་རྒས་པས་གཏུག་ནས། མགོ་ཡི་སྐྲ་དཀར།
ཁ་ཡི་སོ་ལྷུང་། ཐོད་པར་གཉེར་མ་བྱུང༌། ལུས་ཀྱི་སྟོབས་ཟད། སེམས་ཀྱི་དཔའ་ཞུམས་ནས་འོང་མི་ཐུབ་པར་གདའ། གལ་ཏེ་སྙིང་རུས་བསྐྱེད་ནས་འོང་ཡང་།
ས་ཐག་རིང་བས་ལམ་སྐབས་ཤིག་ནས་ཤི་འགྲོ་བའམ། ཡངན་ཡར་སླེབས་ནས་ཤི་སོང་ན་འདོར་སྟོན་ཞིག་ལས་མི་གདའ། སླེབས་ནས་ཐུག་རྒྱུ་ཞིག་གི་དབང་དུ་སོང་ཀྱང་
ངེད་རྣམས་སྔར་མ་ཐུག་པར་མི་ལོ་མང་པོ་ཞིག་སོངས་པའི་སྟབས་ཀྱིས་སློབ་མ་ཡོན་བདག་སྐོམ་པ་ཆུ་འདོད་ལྟར་ང་ལ་འཕྲད་ནི་འདོད་པ་མང་པོ་སེམས་འཕྲེང་བཞིན་ཚེ་ཕྱི་མར་
སོང་ཚར་འདུག་པས། ད་ང་ལ་ཐུག་རྒྱུ་ཞིག་མེད་པར་གདའ། ད་དུང་ཁམས་བཟང་པོར་ཡོད་པ་རྣམས་ལ་ལན་གཅིག་མཇལ་ན་དགའ་བ་བསམ་གྱིས་མི་ཁྱབ་པ་སྐྱེ་མོད།
འོན་ཀྱང་ངེད་ཐམས་ཅདན་སོ་རྒས་པའི་སྟབས་ཀྱིས་ཡུད་ཙམ་ཞིག་ལྷན་དུ་སྡོད་པ་ལས། ཡུན་རིང་པོ་ཞིག་འདུག་རྒྱུ་མི་གདའ། དནི་རྒན་མགོ་དཀར་ངས་བསམ་པ་ཡིན་ན།



སྤྲིངས་ཡིག་ཀུན་དགའི་དཔལ་སྟེར་
ལོ་གཞོན་ནུའི་དུས་བཞིན་ཡར་ཡོང་རྒྱུའི་བསམ་སྦྱོར་རྣམས་བོར་ནས། རེ་ཞིག་ཨ་མདོ་ཕྱོགས་ཀྱི་ས་ཆུ་འཕྲོད་ཅིང་མཐུན་རྐྱེན་འགྲིགས་པའི་མི་མེད་པའི་རི་ཁྲོད་དབེན་པའི་
དགའ་ཚལ་ཞིག་ཏུ་བདེ་བར་བསྡད་ནས། ཁྱེད་རྣམས་ཀྱི་གཙོ་བྱས་མར་གྱུར་སེམས་ཅན་ཐམས་ཅད་སེམས་ཉིད་འོད་གསལ་གྱི་དབྱིངས་སུ་བཞག་ནས། དེའི་དོན་དུ་བྱང་ཆུབ་
སྒྲུབ་ཅིང་ཚེ་འདི་ཕྱི་བར་དོ་གང་དུ་ཕན་ཐོག་པའི་སྐྱབས་འཇུག་བསྔོ་སྨོན་བྱས་ན་དེ་བཟང་། ཁྱེད་རྣམས་ཀྱིས་ཀྱང་མདོ་སྨད་ཕྱོགས་ཀྱི་རི་ཁྲོད་ཅིག་ན་ཁོང་ད་དུང་ཞལ་བཞུགས་
ཡོད་སྙམ་དུ་བློ་བདེ་བའི་ངང་ནས། སྐབས་རེ་ངའི་ཕྱོགས་སུ་ཁ་བལྟས་ནས་ཕྱག་འཚལ་གསོལ་བ་བཏབ། སྐྱེ་བ་ནས་ཚེ་རབས་ཐམས་ཅད་དུ་ཞལ་ཡང་ཡང་མཇལ་བའི་སྨོན་
ལམ་རྒྱབ་ན་དེ་བཟང་བར་གདའ། ངེད་རྣམས་ས་ཁ་ཐག་རིང་བས་བར་ཆོད་ནས་ཚེ་འདིར་མིག་གི་ལམ་དུ་དངོས་སུ་མཇལ་རྒྱུ་ཞིག་མ་བྱུང་བ་ལ་ད་དུང་སེམས་འཕྲེང་ཡང་
འདུས་བྱས་འཁོར་བའི་ཆོས་ཉིད་ཡིན་པས་བྱ་ཐབས་ནི་མི་འདུག །ད་ནི་ངེད་རྣམས་ཚེ་འདིར་བདེ་རུང་སྡུག་རུང་ཡུད་ཙམ་ཞིག་ཏུ་གདའ། སེམས་སྐྱོ་ནས་ཅི་བྱ། གནས་སྒྱུ



༄༅། །བསྐོར་པའི་ཁ་ནས་གཅིག །གཅིག་གི་གནས་ཚུལ་གོ་བར་གདའ། ཡི་གེ་རེ་བསྐར་ཡོང་། ཚེ་ཕྱི་མར་དག་པའི་ཞིང་མཆོག་ཤར་ཕྱོགས་
མངོན་པར་དགའ་བ་ལ་སོགས་སངས་རྒྱས་ཀྱི་ཞིང་ཁམས་གང་འདོད་རྣམས་སུ་མཇལ་ཡོང་སྙམས་པའི་བློ་གདེངས་ཡོད་པས། ཁྱེད་རྣམས་ཀྱིས་ཚིག་དེ་རྣམས་ཡིད་ལ་ཟུངས་
g ལ་དགའ་བར་གྱིས་ཞེས་སླར་ཡང་ཚིགས་སུ་བཅད་ནས་སྨྲས་པ། རྩ་བའི་བླ་མ་ཕྱོགས་བཅུའི་སངས་རྒྱས་ལ། །ལག་གཉིས་ཐལ་མོ་སྦྱར་ནས་གསོལ་བ་འདེབས། །བདག་
གི་སློབ་མ་ཡོན་བདག་ཐམས་ཅད་ལ། །ཐུགས་རྗེས་གཟིགས་ལ་བྱིན་གྱིས་རློབ་ཏུ་གསོལ། །ཇོ་ཤག་རྒྱལ་བ་ཡབ་སྲས་བཞུགས་པའི་ཞིང་། །དབུས་གཙང་མངའ་རིས་བར་
དུ་འཁོད་པ་ཡི། །སྡོམ་གསུམ་འཕགས་པའི་ནོར་གྱིས་རབ་ཕྱུག་པའི། །སློབ་མ་ཡོན་བདག་རྣམས་ཀྱི་སྐུ་དྲུང་དུ། །གནས་བརྟན་བགྲེས་པོ་བཞིན་དུ་སོ་ལྷུང་ཞིང་། །ཚེ་རིང་
ལྷ་བཞིན་སྐྲ་དང་ཁ་སྤུ་དཀར། །རྒས་པའི་མཚན་མས་ནོན་པའི་ཕ་རྒན་ངས། །ཕན་དེའི་སྙིང་གཏམ་ཡི་གེར་བཀོད་ནས་འབུལ། །ཁྱེད་རྣམས་ཐམས་ཅད་སྐུ་ཁམས་བཟང་



སྤྲིངས་ཡིག་ཀུན་དགའི་དཔལ་སྟེར་
པོའི་སྒོས། །མཚམས་རྟགས་བསྐུར་བ་མ་ཉམས་འབྱོར་བའི་མོད། །ཀུན་ལ་དངོས་སུ་མཇལ་འདྲའི་དགའ་སྤྲོ་ཤར། །བླ་མ་མཉེས་པའི་མཆོད་པའི་མཆོག་ཏུ་གྱུར། །བདག་
གི་སེམས་ལ་རྒས་རྒྱུ་མ་མཆིས་ཀྱང་
། །སྒྱུ་ལུས་རྒས་ནས་འགྲོ་དོན་མ་ཕེར་ཚེ། །ཡིད་ཀྱིས་རང་ལུས་གྲངས་མེད་སྤྲུལ་བྱས་ནས། །ཕྱོགས་མེད་འགྲོ་དོན་བྱེད་བཞིན་བདེ་
བར་མཆིས། །མཚམས་ཞུ་ངེད་རྣམས་དབུས་ན་ཡོད་པའི་དུས། །ཁྱེད་རྣམས་ཀུན་གྱིས་བདག་ལ་ཞབས་ཏོག་བྱསཾ། །ངས་ཀྱང་ཁྱེད་རྣམས་ཀུན་ལ་ཆོས་བཤད་བྱས། །
ཐམས་ཅད་ཐུགས་ཡིད་གཅིག་ཏུ་འདྲེས་པ་བྱུང་། །དོན་དམ་ཆོས་དབྱིངས་བདེ་བ་ཆེན་པོ་ཡི། །ཀློང་ན་ནམ་ཡང་འདུ་འབྲལ་མ་མཆིས་མོད། །འོན་ཀྱང་ཀུན་རྫོབ་སྒྱུ་ལུས་སོ་
སོ་རུ། །སོང་གཤིས་སེམས་ལ་བརྟན་པ་མ་ཐོབ་པས། །ཚོང་འདུས་མགྲོན་པོ་བཞིན་དུ་སོ་སོ་རུ། །གྱེས་ནས་ཡུན་རིང་སོང་ཚེ་ཐུགས་འདོད་སྐྱེས། །ཁྱེད་རྣམས་ཀུན་གྱིས་
ང་ལ་ཡར་ཕེབས་ཞེས། །ལོ་རེ་བཞིན་དུ་ཡི་གེ་བསྐུར་བའི་ཚེ། །ང་ཡང་ཁྱེད་རྣམས་ཀུན་ལ་ཐུགས་འདོད་སྐྱེས། །ལན་གསུམ་ཆོས་ཀྱང་ད་བར་ལུས་པ་བྱུང་། །ད་དུང་ རྒྱུ



།ཡར་ལ་འོང་ན་འདོད་མོད་ཀྱང་། །ན་སོ་རྒས་པས་གཏུག་ནས་འོང་མ་ཐུབ། །གླང་ཆེན་ལོ་ལོན་མཆོངས་པའི་ལོ་རྒྱུས་བཞིན། །གཞོན་པའི་
དུས་བཞིན་ཡར་ལ་མ་སླེབ་པར། །བར་ལམ་ཞིག་ནས་ཤི་ན་ཅི་ཞིག་བྱ། །མ་ཤི་སླེབས་ཀྱང་སྐོམ་པ་ཆུ་འདོད་ལྟར། །མཇལ་ན་འདོད་པའི་དད་ཅན་མང་པོ་ཞིག །སེམས་
འཕྲེང་བཞིན་དུ་འཇིག་རྟེན་ཕྱི་མ་རུ། །སོང་བ་རྣམས་ལ་ཐུག་རྒྱུ་མེད་པར་གདའ། །མ་ཤི་མཇལ་འདོད་ཡོད་ལ་ལན་གཅིག་ཙམ། །མཇལ་ན་དགའ་བ་བསམ་གྱིས་མི་ཁྱབ་
༧ ཀྱང་། །ཐམས་ཅད་རྒས་པས་ཡུད་ཙམ་པ་ཞིག་ལས། །ཡུན་རིང་ལྷན་དུ་སྡོད་པའི་དུས་མི་གདའ། །ད་ངས་བསམ་ཚེ་རྒས་པའི་དུས་སྐབས་འདིར། །ཚེ་རིང་ལྷ་དང་གནས་
བརྟན་རྒན་པོ་བཞིན། །བྲག་རིའི་ཕུག་དང་ལྗོན་ཤིང་བསིལ་གྲིབ་དུ། །བསྡད་ན་བསྟན་འགྲོའི་མིག་རྐྱེན་མཆོག་ཏུ་འགྱུར། །ཁྱེད་རྣམས་གཙོ་བྱས་མར་གྱུར་སེམས་ཅན་
ཀུན༑ །སེམས་ཉིད་འོད་གསལ་བདེ་བ་ཆེན་པོ་ཡི། །དབྱིངས་སུ་བཞག་ནས་འདི་ཕྱི་བར་དོ་རུ། །ཕན་པའི་སྐྱབས་འཇུག་བསྔོ་སྨོན་བྱས་ན་བཟང་། །ཁྱེད་རྣམས་ཀུན་ཀྱང་
439



མདོ་སྨད་ཤར་ཕྱོགས་ཀྱི། །ཉམས་དགའི་རི་ཁྲོད་ཅིག་ལ་བཞུགས་སྙམ་དུ། །བློ་སེམས་བདེ་བའི་ངང་ནས་གསོལ་བ་ཐོབ། །བྱིན་རླབས་རྒྱངས་ན་གནས་ཀྱང་འཇུག་པར་
འགྱུར༑ །དནི་རྨི་ལམ་ཙམ་གྱི་ཚེ་མཇུག་འདིར། །སྐྱིད་རུང་སྡུག་རུང་ཡུད་ཙམ་པ་ཞིག་གདའ། །སྐྱོནས་ཅི་བྱ་གནས་བསྐོར་བ་ཡི་ཁས། །ཕན་ཚུན་གཅིག་གཅིག་གནས་
ཚུལ་གོ་བར་གདའ། །ཕྱི་མར་ཤར་ཕྱོགས་མངོན་པར་དགའ་བ་སོགས། །ཕྱོགས་བཅུའི་ཞིང་ཁམས་གང་འདོད་མང་པོ་ནས། །མཇལ་ཡོང་སྙམ་པའི་བློ་ཡི་གདེངས་ཚད་
ཡོད༑ །ཁྱེད་རྣམས་སེམས་ལ་ཟུངས་ལ་དགའ་བར་གྱིས། །སྙིང་གཏམ་འདི་ཉིད་མཐོང་ཐོས་དྲན་ཚད་ཀྱི། །བླ་མ་ཕ་མ་ཡིན་ཡང་མི་རྟག་པར། །གོ་ནས་གང་ལ་ཆགས་
ཞེན་མི་བྱེད་པར། །དབེན་པར་ལྷ་ཆོས་ནས་སངས་རྒྱས་ཤོག །ཇོ་ཤག་རྣམ་གཉིས་རྒྱལ་བ་ཡབ་སྲས་དང་། །བླ་མ་ཕ་མ་དྲན་ནས་འགྲོ་མཁན་ལ། །ལམ་ནས་གེགས་དང་
ཀ གོལ་ས་མི་འབྱུང་བར། །ཀུན་གྱིས་བསམ་པའི་ནང་བཞིན་མཇལ་བར་ཤོག །རབ་དཀར་གངས་ལ་ཟླ་འོད་ཕོག་པ་བཞིན། །སེམས་དཀར་སློབ་མ་ཡོན་བདག་ཐམས་ཅད་རྒྱུ



༄༅། །ལ། །བདག་གི་སྤྲིངས་ཡིག་འདི་ཉིད་འབྱོར་བའི་མོད། །སྔར་བས་དད་གུས་དགའ་སྤྲོ་འཕེལ་གྱུར་ཅིག །ཅེས་སྤྲིངས་ཡིག་ཟླ་བའི་འོད་ཟེར་ཞེས་བྱ་བ་འདིའི།
ལྷ་དང་ཊཀྐིའི་འདུས་པ། ཉམས་རིག་པ་དྭངས་པའི་འབྲོང་ལུང་དབེན་པའི་དགའ་ཚལ་ནས་ཕུལ་བ་མཐོང་ཐོས་ཀྱི་རྒྱུད་ལ་ཕན་ཐོགས་པར་གྱུར་ཅིག ༈ རོང་མཚམས་ལ་སྤྲིངས་ཡིགནོར་བུའི་འོད་ཟེར་ཞེས་བྱ་བ་བཞུགས་སོ། །ན་མོ་གུ་རུ།
བྱིན་རླབས་སྩོལ་བའི་བླ་མ་དངོས་གྲུབ་སྟེར་བའི་ཡི་དམ་བར་ཆད་སེལ་བའི་མཁའ་འགྲོ་ཆོས་སྐྱོང་རྣམས་ལ་ཕྱག་འཚལ་ཞིང་སྐྱབས་སུ་མཆིའོ། ཐུགས་བརྩེ་བ་ཆེན་པོའི་སྒོ་
ནས་བྱིན་རླབས་དང་དངོས་གྲུབ་མཐའ་དག་བསྩལ་དུ་གསོལ། དེ་ཡང་མཆོག་གསུམ་དེའི་ཐུགས་རྗེས་དད་ཅན་སློབ་མ་ཡོན་བདག་ཁྱེད་ཐམས་ཅད་རབ་ཏུ་བདེ་བའི་གཏམ་སྙན་
ཡི་གེ་མཚམས་རྟགས་རྣམས་མ་ཉམས་པར་འབྱོར་བས་དགའ་སྤྲོ་ཚད་ལས་འདས་པ་བྱུང་། བདག་དང་སློབ་མ་ཡོན་བདག་འདིར་གནས་རྣམས་ཀྱང་སྒྱུ་ལུས་རྒས་རུང་ལུས་
སེམས་བདེ་ཞིང་དགེ་སྦྱོར་གོང་འཕེལ་དུ་མཆིས། མཚམས་ཞུ། སྔོན་གྱི་རྫོགས་ལྡན་གྱི་དུས་བཟང་པོ་ནི་འདས། རྩོད་ལྡན་སྙིགས་མ་ལྔ་བདོ་བའི་དུསཾནི་སླེབ། ད་ལྟ་སྟོན་



སྤྲིངས་ཡིག་ཀུན་དགའི་དཔལ་སྟེར་
པ་དངོས་སམ་དུག་ལྔ་འཇོལ་ཉོག་ཏུ་སྤྱོད་པའི་དུས་ངན་འདིར་ཡུལ་སྟོད་སྨད་བར་གསུམ་གང་ན་འཐབ་རྩོད་འཁྲུག་ལོང་མོད་ཅིང་ཁྱད་པར་ཡུལ་མདོ་སྨད་རེབ་གོང་ལྷ་མ་ཡིན་གྱི་
ཡུལ་ལྟ་བུར་རང་སྐྱེས་ནས། ལོ་སུམ་ཅུའི་ཐོག་ཡར་དབུས་གཙང་མངའ་རིས་ཕྱོགས་སུ་འོང་ནས་མི་ལོ་བཅོ་བརྒྱད་བར་དུ་བསྡད་དུས་ངེད་ཐམས་ཅད་སྐྱིད་ཅིང་། ཀུན་གྱིས་
ཉམས་ལེན་བསྟན་འགྲོའི་བདེ་ཐབས་ཁོ་ན་བྱས་པའི་སྐལ་པ་བཟང་པོ་བྱུང་། དེ་ནས་མདོ་སྨད་རང་ཡུལ་གྱི་མི་རྣམས་སྙིང་རྗེ་ནས་མར་རང་ཡུལ་ཕྱོགས་སུ་འོང་། བསྟན་
# འགྲོའི་བདེ་ཐབས་མི་ལོ་བཅོ་བརྒྱད་བར་དུ་བྱས་ནས། སླར་དབུས་གཙང་དུ་འོང་ནི་འདོད་ཀྱང་། རང་ན་སོ་རྒས་པས་འགྲོ་དཀའ་ཞིང༌
། རང་འགྲོ་ཐུབ་པའི་དབང་དུ་བཏང་
ཀྱང་སྔར་ས་ཐག་རིང་པོ་དབུས་གཙང་ལྷོ་ཁ་མདོ་སྨད་ཕྱོགས་ནས་སློབ་མ་གྲྭ་བཙུན་མང་པོ་སྔ་ཕྱི་བྱས་འོང་ནས་ཐག་ཉེ་ན་བསྡད་ཡོད་པ་རྣམས་རྒས་ནས་འགྲོ་མི་ཐུབ་པར་གདའ།
དེ་རྣམས་བཞག་ནས་བུད་འོང་ན། དཔེར་ན་རྩ་རྩི་ཆགས་པའི་ཕ་བོང་ཆེན་པོ་དང་། གྲོགས་ཚང་ཆེན་པོའི་ཁའི་རྡོ་བླངས་པ་བཞིན་མགོན་མེད་སྐྱབས་མེད་དུ་འགྱུར་རྒྱུ་རེད་ སྒྱུ



༄༅། །སྙམས་ནས་སྙིང་རྗེ་བར་གདའ། ཕལ་ཆེར་ལོ་ལོན་ནས་འགྲོ་མི་ཐུབ་རུང་ཁོང་ཕེབས་ན་འགྲོ་རྒྱུ་ཡིན་ཟེར་མཁན་མང་པོ་སྣང་། དེ་ཀུན་འོང་ན་
ལམ་ནས་ཤི་བ་དང་དབུས་སུ་སླེབ་ནས་འཆི་བ་ཡང་མང་སྙེམས། དབུས་སུ་སླེབ་ནའང་དབུས་གཙང་དག་པའི་ཞིང་ཡང་སྔར་དུས་འདྲ་བ་མ་ཡིན་པར། སྨད་ཀྱི་སྤོ་བོ།
༧ སྟོད་ཀྱི་སེང་། བར་གྱི་ལྷལྡན་སེར་སྨད་སོགས་འཁྲུག་ནས་རྒྱལ་བློན་འབངས་འཁོར་མང་པོ་ལ་མི་འདོད་སྡུག་བསྔལ་བྱུང་པའི་ལོ་རྒྱུས་ཐོས། ད་དུས་ཀྱི་དབང་གིས་ལོ་རེ་
སོང་གི་མཇེ་ཐུ་ལོས་ཡིན་སྙམས་ནས་སེམས་སྐྱོ་བར་གདའ། གཞན་ཡང་སྔར་རང་གི་སློབ་མ་གྲྭ་བཙུན་བཟང་པོ་རྣམས་ཀྱིནང་ནས་ཕལ་ཆེ་བ་ཞིག་ཆོས་ཐོག་ཏུ་མ་གནས་པར་
སྐྱ་སར་བབས་པ་དང་། འགའ་རེ་སྐྱ་མིན་སེར་མིན་བྱས་ནས་ཡོད་པ་ཡང་ཐོས། དེ་རྣམས་ཀྱང་སྔར་གྱི་གཞོན་ཐོག་ལྟར་མ་ཡིན་པར་རྒས་པའི་མཚན་མས་ནོན་ནས་ང་དང་
འཕྲད་ཀྱང་སེམས་གནོང་ཞིང་འགྱོད་པས་བཤགས་པ་འབུལ་བ་ཙམ་ལས། ཆོས་ནི་མི་ཡོང་པར་གདའ། ཆོས་མགོ་མཐར་ཐོན་པའི་ལས་ཅན་རྣམས་ཀྱིས་ཚེ་དང་སྒྲུབ་པ་



སྤྲིངས་ཡིག་ཀུན་དགའི་དཔལ་སྟེར་
མཉམ༑ བསྒྲུབས་འབྲས་ཀྱིས་བསྟན་འགྲོ་ལ་གང་ཕན་ཐོགས་མཛད་བཞིན་གནས་པ་རྣམས་བདག་དང་ཐུགས་ཡིད་གཅིག་ཏུ་འདྲེས་ནས། དོན་དམ་ཆོས་དབྱིངས་ཀྱི་ཀློང་དུ་
འདུ་འབྲལ་མེད་པར་གདའ། ཀུན་རྫོབ་ཏུ་བླ་མའི་རྣལ་འབྱོར་བསྒོམ་ན་བླ་མའི་སྣང་བ་དང་མི་འབྲལ་སྙམས། གཞན་སློབ་མ་ཡོན་བདག་དད་ཅན་བཟང་པོ་ཚེ་འདིར་ལན་
གཅིག་མཇལ་འདོད་སྐོམ་པ་ཆུ་འདོད་པ་ལྟ་བུ་ཕལ་ཆེ་བ་དུས་ཀྱི་ཆོས་ཉིད་དུ་གྱུར་པ་རྣམས་ལ་ཕྱི་མར་དག་ཞིང་ནས་མཇལ་བའི་སྨོན་ལམ་འདེབས་པ་ཙམ་ལས། ཚེ་འདིར་
དངོས་སུ་མཇལ་རྒྱུ་མ་བྱུང་བ་རེད་སྙམས་པའི་སེམས་འཕྲེང་པར་འདུག་སྟེ་བྱ་ཐབས་གཞན་མི་སྣང་། དེ་མ་ཡིན་པའི་སློབ་མ་ཡོན་བདག་ཡོད་པ་རྣམས་ཀྱང་མགོ་ཡི་སྐྲ་དཀར།
ཁའི་སོ་ལྷུང་། ཐོད་པར་གཉེར་མ་ཆགས། སྟོན་མཇུག་གི་མེ་ཏོག་བཞིན་ལུས་ཀྱི་མདོག་ཉམས་ནས་འཆི་ལ་ཉེ་བ་རྣམས་ང་དང་ལྷན་ཅིག་མཇལ་ན་སེམས་ལ་དགའ་བ་བསམ་
གྱིས་མི་ཁྱབ་པ་རེ་སྐྱེས་རུང་ཡུད་ཙམ་ཞིག་རེད། དེ་ནས་ལོ་རེ་གཉིས་ཀྱི་འཕྲོ་ནས་ང་སྔོན་དུ་ཤི་ན་ཁོང་རྣམས་ལ་གདུང་མཆོད་མཆོད་རྟེན་གྱི་དཀའ་ལས་དང་། སེམས་སྡུག་ རྒྱུ



།ཆེན་པོ་ཞིག་ལས་མི་གདའ། ཁོང་རྣམས་ཤི་ན་ངས་ཀྱང་སྙིང་རྗེ་ནས་དགེ་རྩ་གཏོང་རོག་དང་རྗེས་ན་ཡོད་པའི་སྡུག་གྲོགས་ཤིག་ལས་མི་གདའ།
བསྟན་འགྲོའི་དོན་སྒྲུབ་ཏུ་ཡོད་མོད་ཀྱང་སྒྱུ་ལུས་རྒུད་ནས་དཔོན་སློབ་ཀུན་གྱིས་མི་ནུས། མི་ཚོགས་མང་པོའི་གསེབ་ནས་འཆི་དགོས་པ་བྱུང་ན། རྣལ་འབྱོར་འཆི་ཚུལ་རྩོག་
༢ པ་ཞིག་ལས་མི་གདའོ། དེ་བས་འཆི་ལོ་ཉེ་དུས་འདིར་མདོ་སྨད་ཕྱོགས་འདིའི་ས་ཆུ་འཕྲོད་ཅིང་མཐུན་རྐྱེན་འགྲིགས་པའི་དབེན་གནས་ཉམས་དགའ་རིག་པ་དྭངས་པ་ཞིག་ཏུ་
བསྡད་ནས། སྔོན་གྱི་གནས་བརྟན་བཅུ་དྲུག་དང་རྒྱ་བོད་ཀྱི་མཁས་གྲུབ་གོང་མའི་རྣམ་ཐར་བསྐྱངན་དེ་གཉིས་ཀྱི་གང་བཟང་སྙམས། བླ་མ་མཆོག་གསུམ་ལ་གསོལ་བ་བཏབ་
ནས་རྟེན་འབྲེལ་གྱི་བརྟགས་རིལ་བསྒྲིལ་བ་ཡིན་ཏེ། ནང་ན། རྩ་གསུམ་ལྷ་ཡི་ལུང་། དནི་ཚེ་མཇུག་ལ་འགོ་ཉི་མ་ཙམ་པོ་འདིའི་རིང་ལ། སྟོད་སྨད་བར་གསུམ་དུ་འགྲོ་བ་
བཞག་ནས། ས་གཅིག་ཏུ་བསྡད་ན་རང་གཞན་ལ་དཀའ་ལས་མེད་ཅིང་དགེ་སྦྱོར་འཕེལ་བས་དེ་བཟང་ཞེས་པ་དེ་བབ་བྱུང་ཚེ། རང་ཉིད་ཁྱི་འཁྱམ་ལོབ་དང་མི་སྡོམ་ལོབ་ཡིན་



སྤྲིངས་ཡིག་ཀུན་དགའི་དཔལ་སྟེར་
གཤིས༑ ད་དུང་འཁྱམ་རྒྱུ་བྱུང་ན་དགའ་སྟེ། རེཞིག་མོ་ཡི་ནང་ལྟར་ང་རང་བསྡད་ནས། ཡར་གྲ་བུ་སློབ་འདི་རྣམས་བཏང་བ་ཡིན་པས། ཁྱེད་ཀུན་གྱིས་ལྷ་བྱོན་དཔལ་བྱོན་
མཛོད་ལ་སྤྲིངས་ཡིག་ཚོ་ལྟོས། ང་ཁམས་བཟང་པོར་ཡོད་ཚུལ་སོམས་ལ་ཀུན་གྱིས་དགའ་དགའ་སྤྲོ་སྤྲོ་གྱིས། ཞིབ་ཆ་ངག་ན་གསལ། འདིར་གཞོན་ནུ་འོང་མཁན་ཡོད་ན་
ལྷོ་བྱང་གང་ནས་འོང་ཀྱང་སྟབས་བདེ་མོ་གྱིས་ཤོག་དང་། ལམ་ལ་བར་ཆད་མི་འབྱུང་བར་འདི་བར་སླེབས་ནས་བཀྲ་ཤིས་ཆོས་མཐུན་གྱི་སྒོ་ནས་མཇལ་ཏེ། དགའ་སྤྲོའི་གླེང་
མོ་བྱེད་རྒྱུའི་སྐལ་བ་ཡོད་པའི་སྐྱབས་འཇུག་བསྔོ་སྨོན་ཡང་དག་བྱ་ཞེས་ཕུལ་བ་དགེ་ལེགས་འཕེལ། སྨྲས་པ། བླ་མ་དཀོན་མཆོག་གསུམ་ལ་གསོལ་བ་འདེབས། །ཐུགས་
ཡིད་གཅིག་ཏུ་འདྲེས་པར་བྱིན་གྱིས་རློབས། །རྣལ་འབྱོར་བདག་གིས་ཕན་པའི་རྒྱངས་གླུ་ལེན། །ཁྱེད་རྣམས་མ་ཡེངས་དགའ་བའི་སེམས་ཀྱིས་ཉོན། །སྐྱེས་པ་འཆི་ཞིང་
འདུས་པ་འབྲལ་བ་དང་། །བསགས་པ་འཛད་ཅིང་མཐོན་ བ་སོགས། །གང་གང་འགྲོ་མགོན་སངས་རྒྱས་གསུངས་པ་རྣམས། །དེ་དེ་བཞིན་དུ་སྣང་བའི་ཚུལ་ལ་
446



།ལྟོས། །ཁྱད་པར་ངེད་རྣམས་ཚོང་དུས་མགྲོན་པོ་བཞིན། །སོ་སོར་གྱེས་ནས་འཇིག་རྟེན་ཁམས་འདི་དང་། །ལ་ལ་འཇིག་རྟེན་ཕྱི་མར་སོང་
ཚུལ་ལ། །སོམས་དང་བ་སྐྱོ་བ་སྐྱེ་བའི་རྒྱུ་ཞིག་གདའ། །ཉི་མ་ནུབ་ཁའི་ལ་མགོའི་ཉི་འོད་བཞིན། །མི་ཚེ་ཡུན་ཐུང་ནམ་ཆི་ངེས་པ་མེད། །དནི་ཚེ་འདིའི་བྱ་བ་བློས་ཐོངས་
༧ ལ༑ །གཅིག་པུར་དབེན་པར་སྒྲུབ་པ་སྙིང་པོར་གྱིས། །རང་ཉིད་ངལ་ཞིང་བསྟན་འགྲོར་མི་ཕན་པའི། །གཞན་དོན་ལྟར་སྣང་འདི་ཡིས་ཅི་ཞིག་བྱ། །ཚེ་མཇུག་ལོ་ཟླ་ཁ་ཤས་
ཅི་ཡོད་པར། །རིག་པ་ཆོས་དབྱིངས་ཀློང་དུ་ངལ་གསོས་ཤིག །དབྱིངས་རིག་དབྱེར་མེད་ནམ་མཁའ་ལྟ་བུ་ཡི། །ངང་ལས་ནམ་ཡང་གཡོ་བ་མེད་བཞིན་དུ། །འགག་མེད་
གཟུགས་སྐུ་འཇའ་ཚོན་བཞིན་དུ་ཤར། །མར་གྱུར་འགྲོ་ཀུན་འདྲེན་པའི་སྨོན་ལམ་ཐོབ། །གལ་ཏེ་དེ་འདྲའི་སྐལ་བ་མི་ལྡན་ན། །དོན་མེད་འགྲོ་འདུག་མང་པོ་བྱེད་པ་ལས། །
མཚན་ལྡན་བླ་མའི་ཕྱོགས་སུ་ཁ་བལྟས་ནས། །གོམས་པ་བདུན་ཙམ་སྤྲོས་པ་བསོད་ནམས་ཆེ། །ལྷ་བརྒྱའི་ཞལ་ལས་བླ་མའི་གསེར་ཞལ་གཅིག །མཇལ་བ་བསོད་ནམས་



སྤྲིངས་ཡིག་ཀུན་དགའི་དཔལ་སྟེར
ཆེ་ཞེས་དམ་པས་གསུངས། །ཆགས་ཡུལ་ཕ་མ་ཡོད་ཀྱང་བླ་མ་ལས། །ལྷག་ཅིག་སུ་ཡོད་གང་ལ་མ་ཆགས་པར། །མདོ་སྨད་ཕྱོགས་འདིའི་གཅེས་ཕྲུག་མང་པོ་ཡིས། །ཕ་
མ་བསྐྱར་ནས་དབུས་སུ་འོང་བ་བཞིན། །ཤོག་དང་ལམ་ལ་བར་ཆད་མི་འབྱུང་བར། །དཔོན་སློབ་ལྷན་ཅིག་འཛོམས་པའི་སྐྱབས་འཇུག་བྱ། །བདག་ནི་སྐྱེ་བ་འདི་ཡི་འོག་
རོལ་དུ། །ངོ་མཚར་ཕྱོགས་བཅུའི་ཞིང་ཁམས་ཀུན་ཏུ་སོང་། །རྒྱལ་བ་མཆོད་ཅིང་འབྲེལ་ཐོགས་མ་ལུས་པ། །རང་དང་གང་འདོད་ཞིང་དུ་འདྲེན་པར་སྨོན། །སྤྲིངས་ཡིག་
, ནོར་བུའི་འོད་ཟེར་ཞེས་བྱ་འདི། །མཐོང་ཐོས་རྣམས་ཀྱི་སེམས་ལ་ཕན་ཐོགས་ཤིང་། །གར་སོང་ཡུལ་དུ་ལོ་ལེགས་འབྲུ་ནོར་འཕེལ། །གང་བསམ་དོན་རྣམས་འགྲུབ་པའི་
བཀྲ་ཤིས་ཤོག །ཅེས་སྤྲིངས་ཡིག་ནོར་བུའི་འོད་ཟེར་ཞེས་བྱ་བ་འདིའི། ཕ་རྒན་ཞབས་དཀར་བས། འདུ་འཛིགྲོང་གི་གོང་རོལ། གཡའ་དང་སྤང་གི་འདབ་རོལ་དབེན་གནས་བཀྲ་ཤིས་འཁྱིལ་བའི་བདེ་བ་ཅན་གྱི་མཚམས་ཁང་ཉམས་དགའ་
ནས་ཕུལ་བ་དགེ་ལེགས་འཕེལ། ༈ །སེམས་ལ་གང་ཤར་ཡི་གེར་བཀོད་པ་བཞུགས་སོ། ན་མོ་གུ་རུ། ཕན་བདེའི་འབྱུང་གནས་བླ་མ་མཆོག་གསུམ་ལ་དད་པ་ཆེ་ཞིང་། རྣམ་དཀར་ཆོས་



།ཕྱོགས་ལ་རབ་ཏུ་དགའ་བའི་དབུས་གཙང་མངའ་རིས་རོང་མཚམས་ཚུན་ཆད་ཀྱི་སློབ་མ་བུ་ཆེན་ཡོན་བདག་ཕོ་མོ་ཡ་རབས་ཐམས་ཅད་ལ།
སེམས་ཁ་གཞན་ལས་ཡངས་པའི་རྣལ་འབྱོར་ཞབས་དཀར་གུ་ཡངས་ཡན་པ་བློ་བདེ་ཞབས་དཀར་བས། ཆོས་ལྡན་གྱི་བྱ་བ་སེམས་ལ་གང་ཤར་ཡི་གེར་བཀོད་ནས་འབུལ་
འབྲས༑ ང་ལོ་ན་རྒས་ནས་ཁྱེད་རྣམས་ཀྱི་ཕྱོགས་སུ་ཡར་ལ་འོང་མི་ཐུབ་པར་གདའ། ད་ཁྱེད་རྣམས་ཀྱང་ང་ལ་མཇལ་དུ་འོང་མི་དགོས། ཁྱེད་རྣམས་ཀྱིས་ས་ཆུ་འཕྲོད་ཅིང་
h? མཐུན་རྐྱེན་འབྱོར་བའི་རི་ཁྲོད་དབེན་པའི་དགའ་ཚལ་རྣམས་སུ་ཚེ་དང་སྒྲུབ་པ་སྙོམས་དང་དེས་ཆོག །གལ་ཏེ་བླ་མ་དྲན་སྡོད་ནས་མི་ཚུགས་པར་འདིར་འོང་མཁན་འདྲ་ཡོད་ན་
འགྲོ་མགོན་གསེར་ཁང་རྡོ་རྗེ་འཆང་དཔོན་སློབ་དབུས་ནས་མར་ཕེབ་དུསཾ་ཤོག་དང་། སྟབས་ཀ་ཡག་པོ་ཞིག་འགྲིགས་འདུག་པས་འདིར་བདེ་བར་སླེབ་ཡོང་། ངས་གསུང་
འབུམ་རྣམས་ལ་པར་ཞིག་ཕུད་ནས་ཁྱེད་རྣམས་ལ་ཡར་གཅིག་བསྐུརན་སྙམས་པར་ཞིག་ཕུད་གིན་ཡོད་པས། དེའི་མཐུན་རྐྱེན་དུ་གསེར་ཞོ་ཁ་ཤས་རེ་བསྐུར་རྒྱུ་བྱུང་ན་ཕན་



སྤྲིངས་ཡིག་ཀུན་དགའི་དཔལ་སྟེར་
ཐོགས་ཆེ་བར་གདའ། ལྷ་ཁང་གི་རྒྱན་དུ་གསེར་གྱི་གཎྜི་ར་ཆེ་ཆུང་གང་ཡིན་ཡང་སྤུས་གཙང་འོད་ཅན་རེ་བསྐུར་རྒྱུ་བྱུང་ན་མཚམས་རྟགས་ཀུན་གྱི་མཆོག་ཏུ་འགྱུར། །བླ་མ་
སྦྱིན་པ་ནོར་བུ། རབ་རྒྱས། བླ་མ་ཚུལ་ཁྲིམས། གངས་རི་བ། བླ་མ་ཡེ་ཤེས། རྩ་ཆོས་མཛད་སོགས་སློབ་མ་བུ་ཆེན་རྣམས་ཀྱི་ནང་ན་རྣམ་ཐར་མགུར་མ་ལེགས་བཤད་
གསུང་འབུམ་ཡོད་པ་ཚོ་དག་པོ་བྲིས་ལ་བསྐུར་དང་། ཕྱོགས་འདིའི་བློ་ལྡན་སློབ་མ་རྣམས་མགུ་བའི་སྐྱེས་ཀྱི་མཆོག་ཏུ་འགྱུར། གཞན་ཡང་དཔེ་ཐུམ་རས་ཁྲ་ལུང་གོས་ཤོག་
ཆེན་སྤོས་དམར་གུར་ཀུམ་ཙན་དན་ཨ་ཀ་རུ་ཀླུ་སྨན་ཨ་བར་སྐྱ་གསུམ་སྨན་སྣ་རིན་ཆེན་ཕྱེ་མ། བདུད་རྩི་ཆོས་སྨན། གུ་གུལ་སོགས་ཉེར་མཁོ་གང་དགོས་རྣམས་ངག་ན་
གསལ༑ མི་རྒན་ང་ནི་བླ་མ་དཀོན་མཆོག་གི་ཐུགས་རྗེས་མ་ཤི་ཚེ་རིང་བྱུང་ན་འཆི་རག་གི་བར་དུ་ལོ་གསུམ་བཞི་རེའི་མཚམས་ནས་ཁྱེད་རྣམས་ལ་མཚམས་རྟགས་ཡི་གེ་དད་
རྟེན་བསྲུང་མདུད་རྟེན་གསུམ་གསུངས་འབུམ་པར་མ་རེ་བསྐུར་ཡོང་། ཁྱེད་རྣམས་ཀྱིས་ཀྱང་འབྱོར་ལན་དུ་ཡི་གེ་རྒྱས་པ་རེ་བྲིས་ལ་བསྐུར་ཤོག །མ་མཇལ་བ་ལ་སེམས་མ་ ཙྩུ



ལ ༄༅། །འཕྲེང་། འདིནས་དངོས་སུ་མཇལ་བ་དང་ཁྱེད་མེད་པའི་སྐྱབས་འཇུག་བྱ། ཁྱེད་རྣམས་ཀྱིས་ཀྱང་དུས་རྒྱུན་དུ་བླ་མ་ཡིད་ལ་ཝ་ལེར་གྱིས་ལ་
རྣམ་ཐར་སྐྱེས་ཕྲེང་སོགས་ཐོན་ལ་གསོལ་བ་ཐོབ་དང་། དངོས་ཉམས་རྨི་ལམ་དུ་མཇལ་ཡོང་། སྐྱེ་བ་ཕྱི་མར་དག་པའི་ཞིང་ཁམས་གང་འདོད་ནས་མཇལ་རྒྱུའི་སྐལ་བ་ཡོད་
པས་དགའ་བར་གྱིས། འབྱོར་ལན་ཡི་གེ་མཚམས་རྟགས་སྐྱབས་འཇུག་ཞུ་རྟེན་དུ་དངོས་པོ་ཆེ་ཆུང་གང་ཡོད་ཀྱང་ཡར་བཏང་པའི་སློབ་མ་གྲྭ་བ་འདི་གཉིས་ཀྱི་ལག་ཏུ་ལེགས་
༡ པར་སྤྲོད་དང་། འདིར་འཕྲོད་ཡོང་བས་ཀུན་ཡིད་ཆེས་པར་གྱིས་ལགས། སྨྲས་པ། བླ་མ་དཀོན་མཆོག་གསུམ་ལ་གསོལ་བ་འདེབས། །ཅི་བསམ་ཆོས་བཞིན་འགྲུབ་པར་
བྱིན་གྱིས་རློབས། །མི་རྒན་སེམས་ལ་གང་ཤར་དབྱངས་སུ་ལེན། ཁྱེད་རྣམས་སེམས་ཁ་ཡངས་པོ་གྱིས་ལ་ཉོན། །སྔོན་དུས་རྒྱ་གར་མཁས་གྲུབ་མཇལ་བའི་ཕྱིར། །བོད་
ཀྱི་ལོ་ཙཱ་བ་རྣམས་ཕེབས་ཚུལ་སོམས། །ད་ལྟ་སྐྱབས་མགོན་རྒྱལ་བ་ཡབ་སྲས་ལ། །མཇལ་ཕྱིར་མདོ་ཁམས་མི་རྣམས་འོང་ལ་ལྟོས། །གྲྭ་བཙུན་རྒན་པས་བླ་མ་ཞལ་ རྒྱུ



བཞུགས་ཞེས། །གཏམ་སྙན་གོ་ཚེ་སེམས་ལ་དགའ་སྤྲོ་ཤར། །དངོས་སུ་མཇལ་རྒྱུ་མེད་ལ་སེམས་སྐྱོ་ཡང་། །གཞོན་པའི་དུས་བཞིན་འོང་བ་དཀའ་མོར་གདའ། །གཞོན་
ནུས་བླ་མ་བཞུགས་པ་གོ་བཞིན་དུ། །མ་མཇལ་བ་ལ་སེམས་ཁྲལ་བྱེད་མི་དགོས། །ཕ་མར་ཆགས་པ་མེདན་བླ་མ་ལས། །ལྷགཅིག་སུ་ཡོད་གཞན་ལ་མ་ཆགས་པར། །
མདོ་སྨད་བསྟན་འགྲོའི་གཙུག་རྒྱན་ཡིད་བཞིན་ནོར། །འབྲེལ་ཚད་དོན་ལྡན་གསེར་ཁང་རྡོ་རྗེ་འཆང་། །དབུས་ནས་མར་ལ་ཕེབས་པའི་དུས་སྐབས་སུ། ཤོག་དང་དཔོན་
སློབ་ཐམ་ཅད་མཇལ་བར་ངེས། །རང་གི་རྩ་བའི་བླ་མ་མཇལ་ཞོར་ལ། །རྒྱནགས་རི་བོ་རྩེ་ལྔ་སྐུ་འབུམ་སོགས། །མཇལ་ཞིང་ས་བལྟ་ཡུལ་བལྟ་ཡག་པོ་བྱས། །ཡར་ལ་
སོངན་སྐལ་པ་བཟང་པོ་ཡོང༌། །ངས་ནི་འདི་ཕྱི་བར་དོ་གང་དུ་ཡང༌། །ཁྱེད་རང་རྣམས་ལ་ཕན་པའི་སྐྱབས་འཇུག་བྱ། །ཚེ་རབས་ཀུན་ཏུ་མ་ནོར་ལམ་བསྟན་ནས། །སངས་
རྒྱས་ས་ལ་འགོད་པའི་སྨོན་ལམ་འདེབས། །ཞེས་རང་གི་སེམས་ལ་ཤར་བ་ལྟར་ཡི་གེར་བྱས་ནས་དབེན་གནས་བཀྲ་ཤེས་འཁྱིལ་བ་ནས་ཕུལ་བ་དགེ་ལེགས་འཕེལ། ༈ ལོ་རྒྱུས་གསལ་བའི་སྒྲོན་མེ་བཞུགས་སོ།
452



༄༅། །བདག་གཞན་དོན་གཉིས་འགྲུབ་པ་ཡི། །བླ་མ་གོང་མ་རྣམས་ལ་འདུད། །བདག་དང་སློབ་མ་ཡོན་བདག་གི །བསམ་དོན་འགྲུབ་པར་བྱིན་
གྱིས་རློབས། །འགྲོ་བའི་རེ་བ་ཡོངས་སྐོང་བའི། །བླ་མ་སྦྱིན་པ་ནོར་བུ་སོགས། །སློབ་མ་ཡོན་བདག་མང་པོ་ཡིས། །ལན་གཅིག་མ་ཡིན་ཡང་ཡང་དུ། །གཅེས་པའིནོར་
རྣམས་འཕང་མེད་བཏང་། །མགོན་ཁྱོད་དབུས་སུ་ཡར་ཕེབས་དང་། །ཞབས་ཏོག་གང་དགོས་སྒྲུབ་བོ་ཞེས། །ཡི་གེ་མང་པོ་བྱུང་བའི་ཚེ། །ང་ཡང་སྐོམ་པ་ཆུ་འདོད་
ཡ] བཞིན༑ །ཡར་ལ་འོང་འདོད་ཆེར་གྱུར་ནས། །ནོར་རྫས་འཁྱེར་རྒྱུ་མ་མཆིས་ཀྱང་། །ལྐོག་ནས་འོང་བོའི་རྩིས་བྱས་ཀྱང་། །རེབ་གོང་གསེར་མོ་ལྗོངས་འདི་ཡི། །དད་ཅན་
བླ་དཔོན་སྔགས་མང་གིས། །ཚོར་ནས་ང་ཡི་མཐའ་ལ་འདུས། །ཞུ་རྟེན་ལྷ་རྫས་དྲི་མེད་ཕུལ། །རབ་ཏུ་གུས་པས་འདི་སྐད་ཟེར། །ཨེ་མ་བླ་མ་རིན་པོ་ཆེ། །བརྩེ་བ་ཆེན་
པོས་གསན་དུ་གསོལ། །བདག་ཅག་སྟོན་པ་སངས་རྒྱས་ཏེ། །སངས་རྒྱས་སྟོང་གི་ནང་ནས་ཀྱང་། །པད་དཀར་ལྟ་བུར་བསྔགས་པ་ཡི། །དགོས་པ་ཅི་ཡིན་ཐུགས་ཀྱིས་ ི



《
སྤྲིངས་ཡིག་ཀུན་དགའི་དཔལ་སྟེར་
༦
དགོངས། །ཡུལ་དང་གདུལ་བྱ་བཟང་པོ་ལས། །ངན་པ་དེ་ཉིད་སྙིང་རྗེནས། །འདམ་པ་སྐྱེས་བུ་དམ་པ་ཡི། །ཁྱད་ཆོས་ཆེན་པོ་མ་ལགས་སམ། །དབུས་གཙང་དག་པའི་
ཞིང་ཁམས་ལ། །ཉི་མའི་ཐོག་ཏུ་ཉི་མ་བཞིན། །རྒྱལ་བ་ཡབ་སྲས་བཞུགས་པ་ཡི། །ཐོག་ཏུ་ཁྱེད་ཕེབས་ཅི་ལ་དགོས། །རེབ་གོང་མུན་པའི་གླིང་ལྟ་བུར། །དམ་པའི་ཆོས་
ཀྱི་སྒྲོན་མེ་སྦར། །འཕགས་ཡུལ་ལས་ཀྱང་ཆེས་ཆེར་དུ། །གསལ་བར་མཛད་ཕྱིར་བཞུགས་སུ་གསོལ། །སྔོན་ཆད་དབུས་སུ་ཕེབས་པ་དེ། །བསྟན་འགྲོའི་དོན་ཡིན་རྗེས་
, ཡི་རང་། །ད་རེས་དབུས་སུ་ཕེབས་འགྲོན། །གསེར་ལ་ཧོ་ལང་ཕེབས་པ་ཡིན། །དནི་དགུང་ལོ་བགྲེས་ནས་གདའ། །ནོར་ཕྱིར་ཕེབས་པའི་དུས་མ་ཡིན། །གལ་ཏེ་ཁྱེད་
ལནོར་དགོསན། །གསེར་དངུལ་འབུལ་རྒྱུ་མ་མཆིས་ཀྱང་། །རང་ལ་གང་ཡོད་ཟས་ནོར་འབུལ། །བསྟན་འགྲོའི་དོན་དུ་བཞུགས་དགོས་ཞེས། །ཆོས་དང་འཇིག་རྟེན་གང་
གི་སྒོས། །བཤོལ་བཏབ་འོང་དུ་མ་བཅུག་ཚེ། །རེ་ཞིག་བསྟན་འགྲོའི་བདེ་ཐབས་བྱས། །ཡུལ་ཕྱོགས་ཀུན་ལ་ཕན་ཐོགས་ཀྱང་། །རང་ཉིད་གར་རྒས་མཚོར་བར།



།།རྒས་པས་དབང་མེདནོན་པ་བྱུང་། །ད་ནི་ཡར་ལ་འོང་ན་ཡང་། །འགྲོ་དོན་བྱེད་ཁོམས་མི་འདུག་པས། །དེ་བས་རི་ཁྲོད་དབེན་པ་རུ། །ཁྱེད་
རང་རྣམས་ཀྱི་གཙོ་བྱས་པའི། །འགྲོ་ཀུན་སེམས་ཀྱི་དབྱིངས་སུ་བཞག །འདི་ཕྱི་བར་དོར་ཕན་པ་ཡི། །སྐྱབས་འཇུག་བྱས་ན་དེ་བཟང་སྙམས། །གཞན་དོན་ལྟར་སྣང་ཀུན་
༧ བཞག་ནས། །རི་ཁྲོད་དབེན་པའི་དགའ་ཚལ་དུ། །ཚེ་དང་སྒྲུབ་པ་སྙོམ་རྩིས་ཡོད། །ཁྱེད་རྣམས་ཀུན་ཀྱང་དེ་བཞིན་དུ། །ཚེ་དང་སྒྲུབ་པ་སྙོམ་ནུསན། །ཞབས་ཏོག་ཀུན་གྱི་
# མཆོག་ཏུ་འགྱུར། །ཨེ་མ་རྨད་བྱུང་སྐལ་པ་བཟང་། །འདི་ནས་ཁྱེད་རྣམས་གནས་སྐབས་དང་། །མཐར་ཐུག་འདོད་དོན་མ་ལུས་པ། །འབད་མེད་ལྷུན་གྱིས་འགྲུབ་པ་ཡི། །
སྐྱབས་འཇུག་བསྔོ་སྨོན་ཡང་དག་བྱ། །སྐྱེ་བ་འདི་ཡི་འོག་རོལ་དུ། །མངོན་དགའ་དགའ་ལྡན་བདེ་བ་ཅན། །གང་འདོད་ཞིང་ནས་མཇལ་བར་སྨོན། །སྨོན་པ་བཞིན་དུ་འགྲུབ་
གྱུར་ཅིག །ཅེས་དད་ཅན་སློབ་མ་ཡོན་བདག་རྣམས་ཀྱི་སེམས་ལ་ཕན་པའི་ལོ་རྒྱུས་གསལ་བའི་སྒྲོན་མེ་ཞེས་བྱ་བ་འདི་ནི་ཉིན་གཅིག་སེམས་ལ་ཤར་བ་ལྟར་དབེན་གནས་བཀྲ་ཤིས་འཁྱིལ་བ་ནས་ཚིགས་སུ་བཅད་ནས་སྨྲས་པའོ། ༈ མི་རྟག་སྒྱུ་
455



སྤྲིངས་ཡིག་ཀུན་དགའི་དཔལ་སྟེར
མའི་ཆོས་བཤད་བཞུགས་སོ། །ཆོས་ཀུན་སྒྱུ་མ་ལྟ་བུར་གཟིགས། །ཆོས་དབྱིངས་ངང་ལ་རྟག་བཞུགས་པའི། །ཆོས་ཀྱི་རྒྱལ་པོའི་ཞབས་པད་ལ། །ཆོས་བརྒྱད་སྤངས་ནས་མགོས་
ཕྱག་འཚལ། །དད་ཅན་སློབ་མ་ཡོན་བདག་གིས། །མཉམ་བཞག་ནམ་མཁའ་ལྟ་བུ་དང་། །རྗེས་ཐོབ་སྒྱུ་མ་ལྟ་བུ་ཡི། །སྟོང་ཉིད་རྟོགས་པར་བྱིན་གྱིས་རློབས། །སྒྱུ་མའི་
ཆོས་ལ་མངའ་བརྙེས་པའི། །སྒྱུ་མ་མཁན་པོ་ལྟ་བུ་ངས། །སྒྱུ་མ་འདྲ་བའི་སློབ་མ་ལ། །སྒྱུ་མའི་ཆོས་ཀྱིས་སེམས་གསོ་བྱ། །ངེད་རྣམས་འདུ་འབྲལ་ལ་སོགས་པའི། །ཚེ་
འདིས་འཁྲུལ་སྣང་བྱ་བ་ཀུན། ༸།མི་རྟག་སྒྱུ་མ་ལྟ་བུ་རུ། །ཤེས་པར་མཛོད་ལ་དགའ་བས་ཉོན། །སྐྱེས་པ་འཆི་ཞིང་འདུས་པ་འབྲལ། །བསགས་པ་འཛད་ཅིང་མཐོན་པོ་
ལྷུང་། །འཁོར་བའི་ཆོས་རྣམས་ཐམས་ཅད་ལ། །བརྟགས་ཤིང་དཔྱད་ན་སྙིང་པོ་མེད། །དཔེར་ན་སྒྱུ་མ་སྨིག་རྒྱུ་དང་། །རྨི་ལམ་དྲི་ཟའི་གྲོང་ཁྱེར་དང་། །གཟུགས་བརྙན་
བྲག་ཆ་ཆུ་ཟླ་དང་། །ཆུ་བུར་མིག་ཡོར་སྤྲུལ་པ་སྟེ། །སྒྱུ་མའི་དཔེ་བཅུ་དེ་བཞིན་དུ། །ཆོས་རྣམས་ཐམས་ཅད་ཤེས་པར་གྱིས། །ཁྱད་པར་སྒྱུ་མའི་ཚོང་འདུས་ཀྱི། །འདུ་



༄༅། །གྱིས་སྣ་ཚོགས་བྱེད་པ་ལྟར། །ངེད་རྣམསམི་རྟག་དེ་དང་འདྲ། །དེ་ལ་སོམས་ལ་ལྷ་ཆོས་མཛོད། །ཕ་རྒན་རྒས་ནས་འོང་མ་ནུས། །སྔོན་ཆད་
འོང་ཞེས་བཤད་ཚད་པོ། །རྫུན་དུ་གྱུར་པ་མཐོལ་ལོ་བཤགས། །དོན་མེད་རྫུན་ཡིན་མ་སེམས་ཤིག །བྱིས་པས་འགྲོ་རུ་མ་བཅུག་ན། །མ་ཡིས་རྫུན་སྨྲ་མགོ་གཡོག་བཞིན། །
ངས་ཀྱང་ཀུན་ལ་འོང་ངོ་ཞེས། །སེམས་ལ་ཕན་ཕྱིར་སྨྲ་དགོས་བྱུང་། །རང་དང་གཞན་ལ་ཕན་པ་ཡི། །ཐབས་ལ་མཁས་པའི་སྤྱོད་པ་ལ། །གཡོ་སྒྱུར་ཐུབ་པས་མ་
# གསུངས་ཞེས། །ས་སྐྱ་པཎྜི་ཏ་ཡིས་གསུངས། །གང་ཡང་རྫུན་པར་ཤེས་ཙན། །ཅི་ལ་དགའ་དང་མི་དགའ་མེད། །དཔེརན་སྒྱུ་མ་མཁན་འདྲ་ཞེས། །བིཀའ་གདམས་
གཏམ་རྒྱུད་དག་ལས་གསུངས། །འཁོར་བ་ཡེ་ནས་མ་གྲུབ་པས། །མྱ་ངན་གཞི་ནས་ཡོད་མ་མྱོང་། །མི་དགའ་བྱ་བའི་མིང་མེད་ཅིས། །ཀུན་མཁྱེན་ཀློང་ཆེན་མགུར་ལས་
གསུངས༑ །བྱིས་པ་སོ་སོའི་སྐྱེ་བོ་ཞེས། །ཡང་དག་རྫོགས་པའི་སངས་རྒྱས་གསུངས། །ཁྱེད་ཀུན་བྱིས་པ་བཞིན་དུ་ང་། །དྲན་ནས་མྱང་ངན་མ་བྱེད་ཅིག །རེས་འགའ་བླ་



སྤྲིངས་ཡིག་ཀུན་དགའི་དཔལ་སྟེར་
མའི་སྐུ་གཟུགས་དྲན། །བླ་མའི་སྐུ་གཟུགས་དྲན་ཙ་ན། །སྤྱི་བོར་ཡངན་སྙིང་དབུས་སྒོམས། །སྐུ་ཡི་བྱིན་རླབས་འཇུག་པར་འགྱུར། །རེས་འགའ་བླ་མའི་གསུང་དབྱངས་
དྲན༑ །བླ་མའི་གསུང་དབྱངས་དྲན་ཙ་ན། །སྙན་པའི་གླུ་ཡིས་གསོལ་བ་ཐོབ། །གསུང་གི་བྱིན་རླབས་འཇུག་པར་འགྱུར། །རེས་འགའ་བླ་མའི་ཐུགས་དགོངས་དྲན། །བླ་
མའི་ཐུགས་དགོང་དྲན་ཙ་ན། །ཐུགས་ཡིད་གཅིག་ཏུ་བསྲེས་ལ་ཞོག །ཐུགས་ཀྱི་བྱིན་རླབས་འཇུག་པར་འགྱུར། །དོན་དམ་དབྱིངས་ན་དཔོན་སློབ་ཀུན། །ནམ་ཡང་འདུ་
བྲལ་མེད་པ་ཡིན། །ཀུན་རྫོབ་སྣང་ངོར་འདུ་བ་དང་། །འབྲལ་བ་སྒྱུ་མའི་སྣང་བ་འདྲ། །དགའ་སྡུག་སེམས་ཀྱི་རྣམ་རོལ་ཡིན། །རྣམ་རྟོག་ངོ་བོ་ཆོས་དབྱིངས་ཡིན། །ཆོས་
དབྱིངས་ངང་དུ་དགའ་ཡལ་ལེ། །གནས་པའི་རྣལ་འབྱོར་པ་རེ་གྱིས། །དད་པ་ཅན་ལ་དངོས་དང་ཉམས། །རྨི་ལམ་སྐབས་སུ་མཇལ་རྒྱུ་ཡོང་། །ཕྱི་མར་མངོན་དགའ་
” དགའ་ལྡན་སོགས། །གང་འདོད་ཞིང་ནས་མཇལ་བར་ངེས། །གླུ་འདི་ཐོས་ཚད་ཐམས་ཅད་ཀྱིས། །བླ་མ་ཕ་མ་མཆེད་གྲོགས་ཀྱང་། །མི་རྟག་སྒྱུ་མའི་ཚུལ་བསམ་ནས།༔



པ
། །ལྷ་ཆོས་བྱས་ནས་འཚང་རྒྱ་ཤོག །ཆོས་སྐུ་ནམ་མཁའ་ལྟ་བུ་ཡི། །ངང་ལས་ནམ་ཡང་མ་གཡོས་བཞིན། །གཟུགས་སྐུ་འཇའ་ཚོན་བཞིན་དུ་
ཤར༑ །མཐའ་ཡས་འགྲོ་དོན་བྱེད་པར་ཤོག །ཅེས་མི་རྟག་སྒྱུ་མའི་ཆོས་བཤད་འདིནི། རང་གི་སློབ་མ་ཡོན་བདག་དད་ཅན་རྣམས། སྔར་ང་ཡར་ལ་འོང་རྒྱུ་ཡིན་ཞེས་ལན་
གཅིག་མ་ཡིན་པར་ཡང་ཡང་བཤད་པ་ཀུན་གྱིས་ཚད་མར་བཟུང་ནས་ད་དུང་ཁོང་ཡར་གཅིག་ཕེབས་ན་ཡང་ཡང་མཇལ་རྒྱུའི་སྐལ་པ་ཡོད་སྙམས་པ་རེ་བ་ཆེན་པོ་བྱས་ནས་
སེམས་བདེ་མོ་བྱས་བསྡད་ཡོད་པ་རྣམས་ཀྱིས། ཡར་མི་འོང་བ་རྗེ་ཤེས་པ་དང་། ད་ཚེ་འདིར་ལན་གཅིག་ཙམ་ཡང་མཇལ་རྒྱུ་མ་རེད་སྙམ་པའི་སེམས་འཕྲེང་བླ་མ་དྲན་དྲན་
ནས་མིག་ནས་མཆི་མ་གཏོང་བ་རྣམས་ཀྱིས་སེམས་ལ་ཕན་ཕྱིར་ཚིགས་སུ་བཅད་ནས། དབེན་གནས་བཀྲ་ཤིས་འཁྱིལ་བ་ནས་སྨྲས་པའོ།། ༈ ན་མོ་གུ་རུ། ཇི་ལྟ་ཇི་
སྙེད་མཁྱེན་པའི་ཁ་གཉིས་མངའ། །མ་རྟོགས་ལོག་རྟོག་ཐེ་ཚོམ་དྲ་བ་གཅོད། །བླ་མ་འཇམ་དབྱངས་སྤྲུལ་པའི་རལ་གྲི་ལ། །ཞུ་ཡིག་འཇམ་མཉེན་དར་གྱི་དཔའ་ལུང་



སྤྲིངས་ཡིག་ཀུན་དགའི་དཔལ་སྟེར་
འབུལ༑ །ཁྱེད་ཐུགས་ཆོས་སྐུ་ལྷ་ཡི་ལམ་ཡངས་པོར། །བྱམས་དང་བརྩེ་བའི་ཆུ་འཛིན་རབ་འཁྲིགས་ནས། །གདུལ་བྱའི་ཞིང་སར་ཆོས་ཆར་འབབ་པའི་མོད། །ཕན་
བདེའི་ལོ་ཏོག་ཅིར་ཡང་འཁྲུངས་པ་མཚར། །ཐག་རིང་མགྲོན་པོ་མགྲིན་སྔོན་གཞོན་ནུ་ཡིས། །ཁྱེད་སྐུ་བདེ་བར་བཞུགས་པའི་གཏམ་སྙན་སྐད། །ལྷང་ལྷང་གྲགས་པ་ཕ་
རྒན་སྒྲ་འཛིན་དུ། །སོན་པས་སེམས་ལ་སྔོན་མེད་དགའ་སྤྲོ་ཤར། །བདག་ལུས་གཡར་ཁང་ཐོག་ཏུ་དུས་རྒྱུན་དུ། །ལོ་ཟླ་ཉིན་ཞག་ཆར་བ་བབ་ན་ཡང་། །ན་འཆིའི་ཁ་རླུང་
དྲག་པོས་མ་བསྐྱེལ་པར། །རྣམ་ཤེས་མགྲོན་པོས་མ་བོར་ཙམ་དུ་མཆིས། །ཐོས་བསམ་གཤོག་སྒྲོ་རྒྱས་པའི་རྒོད་ཕྲུག་ཁྲོད། །གྲོང་དགོན་འདུ་འཛིའི་ཚང་ལ་མ་ཆགས་
པར༑ །རི་ཁྲོད་དབེན་པའི་ལྷ་ཡི་ལམ་ཡངས་ནས། །དཔྱད་འཇོག་སྒོམ་གྱི་ནམ་འཕང་ཆེས་ཆེར་བསྟོད། །གོན་པ་དམར་སེར་ཐིག་ལེ་ལུས་ལ་འཆང་། །སྐྲ་ལོའི་རུ་
*གདེངས་ཉམ་ལེན་གར་སྟབས་བསྒྱུར། །དབེན་པའི་པད་ཚལ་འགྲིམ་པའི་བུང་བ་ངས། །གླུ་དབྱངས་དར་དིར་སྒྲོག་འདི་ཡིད་ལ་ཟུངས། །ངོ་མཚར་ལེགས་བཤད་རི་མོ་ ཙྩུ



༄༅། །བཀྲ་བ་ཡི། །སྔོན་མེད་ཞུ་ཤོག་ལྷ་གོས་གསར་བ་འདི། །རྣལ་འབྱོར་བདག་གི་རྣམ་དཔྱོད་མཛོད་ནས་བཏོན། །ཟླ་ཚེས་བཟང་པོར་ཕུལ་བ་དགེ་
ལེགས་འཕེལ། །ཅེས་པ་འདིའི་བླམ་སྦྱིན་པ་ནོར་བུ་ལ་ཕུལ་བའོ།། ༈ བཙུན་པའི་ལྗོན་ཤིང་རྩ་བ་རབ་ཏུ་བརྟན། །མཁས་པའི་ཡལ་འདབ་ཕང་ཕུང་ཆེས་ཆེར་གཡོ། །བཟང་པོའི་མེ་
ཏོག་འབྲས་བུའི་ཁུར་གྱིས་བརྗིད། །རྗེ་བཙུན་དཔག་བསམ་དབང་པོའི་ཞབས་དྲུང་དུ། །ཞུ་འབྲས་ཁྱེད་སྐུ་བཅུ་གཉིས་ཁྱིམ་གྱི་བདག །མི་ཐུན་ཆུ་འཛིན་གོས་དང་བྲལ་ངོས་
ནས༑ །ཐབས་མཁས་བསྡུ་བཞིའི་འོད་སྟོང་རབ་ཏུ་སྤྲོས། །བསྟན་འགྲོའི་པད་ཚལ་སྐྱོང་པ་ངོ་མཚར་ཆེ། །འདིར་ཡང་སྐྱབས་གསུམ་རིན་ཆེན་བཀའ་དྲིན་གྱིས། །ལུས་ལ་
ནད་མེད་འབྱུང་བཞི་ཆ་སྙོམས་ཤིང་། །རི་ཁྲོད་དབེན་པའི་གནས་སུ་རྣམ་དཀར་གྱི། །ལས་ལ་གང་ནུས་བརྩོན་བཞིན་བདེ་བར་གནས། །སྐབས་དོན་རང་ཅག་རྟེན་བཟང་ཐོབ་
དུས་འདིར། །བག་མེད་ལེ་ལོ་སྙོམས་ལས་བཟའ་བཏུང་དང་། །བྲེ་མོའི་གཏམ་སོགས་དོན་ཆུང་ལས་རྣམས་ཀྱིས། །ཉིན་མཚན་འདས་ཏེ་མི་ཚེ་ཡོལ་བྱས་ན། །དལ་འབྱོར་



སྤྲིངས་ཡིག་ཀུན་དགའི་དཔལ་སྟེར་
རྟེན་བཟང་ཐོབ་པ་དོན་མ་མཆིས། །དོན་ལྡན་མཛད་ན་གོང་མའི་རྣམ་ཐར་བཞིན། །མི་མེད་རི་ཁྲོད་དབེན་པའི་གནས་རྣམས་སུ། །མདོ་སྔགས་སྙིང་པོ་བླ་མའི་གདམས་ངག་
སྒོམས༑ །བདེ་མེད་དུ་ཁའི་གཞིར་གྱུར་ཟག་ཕུང་འདི། །དམ་ཆོས་སྒྲུབ་པའི་རྟེན་དུ་དགོངས་ལགས་ན། །ཟས་གོས་ས་ཆུ་གང་འཕྲོད་བརྟེན་པ་སོགས། །ཡུན་རིང་འཚོ་བའི་
ཐབས་ལ་འབད་ན་བཟང་། །འདི་ནས་ཁྱེད་ཀྱི་གནས་སྐབས་མཐར་ཐུག་གི །བསམ་དོན་ཡིད་བཞིན་འགྲུབ་པའི་སྐྱབས་འཇུག་དང་། །ཕྱི་མར་མངོན་དགའ་དག་པ་མཁའ་
སྤྱོད་སོགས། །གང་འདོད་ཞིང་ནས་མཇལ་བའི་སྨོན་ལམ་འཚལ། །མཚམས་རྟགས་རྣམ་ཐར་ཡིད་བཞིན་ནོར་བུ་དང་། །དད་རྟེན་སྐྱ་ལོ་ན་བཟའ་སྲུང་མདུད་བཅས། །དབེན་
གནས་ཉམས་དགའ་བཀྲ་ཤིས་འཁྱིལ་བ་ནས། །ཡར་ངོའི་ཟླ་ཚེས་བཟང་པོར་བརྩེ་བས་ཕུལ། །ཞེས་པ་འདི་ནི་བླ་མ་གངས་རི་བ་ལ་ཕུལ། ༈ བླ་མ་མཆོག་གསུམ་མགོ་ཡི་ཞྭ་བཞིན་
བཀུར༑ །ཉམ་ཐག་འགྲོ་རྣམས་རང་གི་བུ་ལྟར་སྐྱོང་། །རྟག་ཏུ་དབེན་པར་སྒྲུབ་ལ་རབ་བརྩོན་པའི། །རྗེ་བཙུན་ཡེ་ཤེས་དབང་ཕྱུག་ཞབས་དྲུང་དུ། །ཕྱོགས་མེད་རྒྱལ་སྒྱུ



།ཁམས་ཉུལ་བའི་རྣལ་འབྱོར་བ། །ངེས་མེད་རི་ཁྲོད་འགྲིམ་པའི་བྱ་བཏང་བ། །ཆགས་མེད་མཆོད་སྦྱིན་གཏོང་པའི་ཞབས་དཀར་བས། །ཟོལ་
མེད་བརྩེ་གདུང་སྒོནས་འདི་སྐད་ཞུ། །ཁྱེད་སྐུ་བདེ་ཞིང་རི་ཁྲོད་དབེན་པ་རུ། །སྒྲུབ་ལ་གཞོལ་བའི་གཏམ་སྙན་ཐོས་པས་སྤྲོ། །བདག་ཀྱང་དབེན་གནས་བཀྲ་ཤིས་འཁྱིལ་བ་
| ན༑ །སྒྱུ་ལུས་བདེ་ཞིང་རིག་པ་དྭངས་པར་མཆིས། །བདག་ནིན་སོ་རྒས་པའི་དུས་སྐབས་འདིར། །བླ་མ་ཕ་མ་མཆེད་གྲོགས་ཡོན་བདག་རྣམས། །ཤི་ཚུལ་དྲན་ཚོ་འཆི་བ་
མི་རྟག་པོ། །བསྒོམ་ཡང་མ་དགོས་ཡང་ཡང་དྲན་པ་བྱུང་། །ཁྱེད་ཀྱང་ནམ་འཆི་ཆ་མེད་ཚུལ་སོམས་ལ། །ཆོས་ལྡན་བྱ་བ་བྱས་པའི་ལས་མཇུག་འདྲ། །ལུས་འདྲ་ཡོད་ན་ཕྱི་
བཤོལ་མ་མཛད་པར། །དནི་མྱུར་བར་མྱུར་དུ་སྒྲུབ་ན་ལེགས། །ངེད་རྣམས་དེང་ནས་ཚེ་རབས་ཐམས་ཅད་དུ། །ནམ་ཡང་མཇལ་ན་འདོད་པའི་དུས་སྐབས་སུ། །དངོས་
སམ་ཉམས་དང་རྨི་ལམ་གནས་སྐབས་སུ། །ཡང་ཡང་མཇལ་ཞིང་ཆོས་ལ་སྤྱོད་པར་སྨོན། །སྐུ་ཚེ་རྒྱལ་མཚན་བརྟན་པའི་རྟེན་འབྲེལ་དུ། །འཆི་མེད་ཚེ་ཡི་རིལ་བུ་བྱིན་ཅན་ ཙྩུ



སྤྲིངས་ཡིག་ཀུན་དགའི་དཔལ་སྟེར་
དང་། །དད་རྟེན་རྣམ་ཐར་ཡིད་བཞིན་ནོར་བུ་བཅས། །དབེན་གནས་བཀྲ་ཤིས་འཁྱིལ་ནས་ཟླ་ཚེས་ཕུལ། །ཞེས་པ་འདིནི་བླ་མ་ཡེ་ཤེས་དབང་ཕྱུག་ལ་ཕུལ་བའོ།། ༈ །ངེས་འབྱུང་བྱང་
སེམས་ཡང་དག་ལྟ་བ་ཡི། རྩ་བ་བརྟན་ཅིང་རིམ་གཉིས་ཡལ་འདབ་རྒྱས། །ལུང་རྟོགས་ཡོན་ཏན་མེ་ཏོག་འབྲས་སྨིན་པའི། །རྗེ་བཙུན་དཔག་བསམ་ལྗོན་པའི་ཞབས་དྲུང་
དུ༑ །ཁྱེད་ཀྱི་ཐུགས་རྗེའི་ཡལ་འདབ་བསིལ་གྲིབ་ཏུ། །ཆུད་པའི་ཞབས་དཀར་ལྷ་བུ་རྒན་པ་ཡིས། །རབ་ཏུ་གུས་པའི་ལྷ་ཕྱག་སྔོན་དུ་བཏང་། །ཐལ་མོ་སྦྱར་ནས་གསོལ་བ་
འདེབས་འབྲས་ནི། །མགོན་ཁྱེད་གཟུགས་སྐུ་དཔག་བསམ་ལྗོན་ཤིང་ལ། །མི་མཐུན་ལྷ་མིན་ཉེར་འཚོའི་རིང་ནས་དབེན། །བྱམས་བརྩེ་བྱང་ཆུབ་སེམས་ཀྱི་བསིལ་གྲིབ་
ལ༑ །གདུལ་བྱ་ལྷ་ཕྲུག་སྟོང་ཕྲག་མང་པོ་འཁོད། །བསྟོད་བསྔགས་བ་དན་དཀར་པོ་ཕྱོགས་ཀུན་དུ། །གཡོ་བ་སྒྲ་འཛིན་དབང་པོར་སོན་མ་ཐག །རབ་དགའི་ས་ཐོབ་ལྟ་བུ་
དགའ་སྤྲོ་གཉིས། །སེམས་ཁུང་དོག་པོར་མི་ཤོང་ཙམ་ཞིག་བྱུང་། །བདག་ལུས་ཉམ་ཆུང་མགྲོན་ཁང་ཧྲུལ་པོ་ལ། །ལོ་ཟླ་ཉིན་ཞག་ཐིགས་པས་བརྡུང་ན་ཡང་། །ན་འཆིའི་ ཙྩུ



༄༅། །ཁ་རླུང་དྲག་པོས་མ་བསྐྱེལ་པར། །རྣམ་ཤེས་མགྲོན་པོ་འཁོར་བཞིན་བདེ་བར་མཆིས། །མགོན་ཁྱོད་གྲུབ་ཐོབ་ཐང་སྟོང་རྒྱལ་པོ་ཡི། །རྣམ་
ཐར་ཇི་བཞིན་དགོངས་ལོ་བརྒྱ་ཕྲག་བར། །བཞུགས་ནས་རིས་མེད་འགྲོ་ལ་མདོ་སྔགས་ཀྱི། །ཟབ་རྒྱའི་ཆོས་ཀྱི་འཁོར་ལོ་བསྐོར་བར་བསྐུལ། །བདག་ནིན་སོ་རྒས་ནས་
དབུས་གཙང་དུ། །ཚེ་འདིར་འོང་རྒྱུའི་སྐལ་བ་མ་བྱུང་ཡང་། །འདིར་ནས་ཞབས་བརྟན་གསོལ་འདེབས་གང་ནུས་བྱ། །ཚེ་རབས་ཀུན་ཏུ་རྗེས་སུ་འཛིན་པར་ཞུ། །དེ་ལྟར་ཞུ་
ཡིག་འཁོར་ལོའི་ལག་པ་ཅན། །བཟང་པོའི་སྐྱེས་ཀྱི་སྒྲོ་གཤོག་གར་བསྒྱུར་ཏེ། །ཚིག་དོན་བཟང་པོའི་སྐད་སྙན་སྒྲོག་བཞིན་དུ། །ཁྱོད་ཞབས་པདྨའི་ཕྱོགས་སུ་འཕུར་ཏེ་
སོངས༑ །ཞེས་པ་འདི་ནི་མཁས་གྲུབ་གཉིས་འཛོམས་རི་སྣ་དགོན་བླ་མ་རིན་པོ་ཆེ་ལ་ཕུལ་བའོ།༄༅།༈ །ཟླ་མེད་ཐུབ་བསྟན་དར་ཞིང་རྒྱས་པ་དང༌། །ཚད་མེད་མཐའ་ཀླས་འགྲོ་བ་འདྲེན་པའི་ཕྱིར། །
དཔག་མེད་རླབས་ཆེན་སྙིང་སྟོབས་གོ་གྱོན་པའི། །བླ་མེད་མཆོག་སྤྲུལ་དམ་པའི་ཞབས་དྲུང་དུ། །གང་གི་ཡོན་ཏན་མེ་ཏོག་ཕོན་པོ་དེ། །ཕྱོགས་ཀྱི་བུ་མོའི་རྒྱན་དུ་བྱས་པ་ན། །



སྤྲིངས་ཡིག་ཀུན་དགའི་དཔལ་སྟེར
མཛེས་སྡུག་ལ་ཆགས་སྲེད་ལྡན་གཞོན་ནུ་ཞིག །དགའ་བའི་གླུ་ཡི་སྙན་ཚིག་འདི་སྐད་ཞུ། །ཚོགས་གཉིས་རིན་ཆེན་ཁམས་ལས་ལེགས་གྲུབ་ཅིང་། །ལུང་རྟོགས་ཡོན་ཏན་
བང་རིམ་མངོན་པར་བཀྲ། །མཁྱེན་གཉིས་ཉི་ཟླའི་རྐད་འཁོར་དང་ལྡན་པའི། །གང་སྐུ་ལྷུན་པོ་གདུལ་བྱའི་ཆུ་གཏེར་དབུས། །མཛེས་བརྗིད་ལྷང་ངེར་བཞུགས་པ་བཀའ་དྲིན་
ཆེ༑ །བྱ་བྲལ་མདོ་མེད་སྙོམས་ལས་མཁན་རང་ཡང་། །མཆོག་གསུམ་དམ་པའི་ཐུགས་རྗེ་ལ་བརྟེན་ནས། །ལུས་དང་སེམས་ལ་སྡུག་བསྔལ་མ་མཆིས་པར། །རྣམ་དཀར་
དགེ་སེམས་གོང་དུ་འཕེལ་བཞིན་མཆིས། །ཆེད་ཞུ་མཐའ་མེད་འཁོར་བའི་རྒྱ་མཚོ་ལས། །སྒྲོལ་བའི་དེད་དཔོན་དམ་པ་ཁྱེད་ཉིད་ཀྱིས། །ལས་ཉོན་ཆུ་སྲིན་འཇིགས་རུང་ཁ་
འདི་ལས། །བསྐྱབས་ནས་བདེ་ཆེན་ས་ལ་བཞག་ཏུ་གསོལ། །གཟིགས་རྟེན་སྟོང་མིན་ཙམ་གྱི་དངོས་པོ་བཅས། །མདོ་སྨད་དབེན་གནས་བཀྲ་ཤིས་འཁྱིལ་བ་ནས། །ཟླ་
ཚེས་བཟང་པོར་རབ་ཏུ་གུས་པས་ཕུལ། །ཚེ་རབས་ཀུན་ཏུ་རྗེས་སུ་འཛིན་གྱུར་ཅིག །ཅེས་པ་འདི་ནི་མཁར་རྡོ་སྤྲུལ་པའི་སྐུ་ལ་ཕུལ་བའོ།། ༈ །ཐུབ་བསྟན་པདྨའི་ཚལ་རྣམས་ལེགས་སྐྱོང་༔



ལ
༄༅། །ཤིང་། །འགྲོ་ཀུན་གླིང་བཞི་ཡོངས་ལ་ཕན་ཐོགས་པའི། །ཐུགས་རྗེ་འོད་སྟོང་ལྡན་པའི་དགེ་བའི་བཤེས། །ཁྱེད་སྐུ་ཉི་མ་གཞོན་ནུའི་ཞབས་དྲུང་
དུ༑ །སྡོམ་གསུམ་རྩ་བ་བརྟན་ཅིང་བྱང་སེམས་ཀྱི། །ཡལ་འདབ་རྒྱས་པའི་རྣལ་འབྱོར་ཞབས་དཀར་པས། །སོར་བཅུའི་འདབ་མ་སྤྱི་བོའི་ཟེའུ་འབྲུ་རུ། །ཕྱོགས་ནས་ཞུ་
| ཚིག་བཟང་པོའི་དྲི་བསུང་སྤྲོ། །མགོན་ཁྱོད་གཟུགས་སྐུ་ཉི་མ་གཞོན་ནུ་ལ། །མི་མཐུན་སྒྲ་གཅན་འཚེ་བས་རིང་ནས་དབེན། །ཐུགས་རྗེའི་འོད་ཀྱིས་འགྲོ་ལ་ཕན་ཐོགས་
# ཤིང་། །ཐུབ་བསྟན་པདྨའི་ཚལ་རྣམས་ཆེར་རྒྱས་ཚེ། །སྔར་མེད་གཏམ་སྙན་དབྱར་གྱི་རྔ་བོ་ཆེ། །ཕྱོགས་ཀུན་ལྡིར་བ་ལན་མང་ཐོས་པའི་མོད། །བདག་བློའི་འཇའ་ཚོན་
ལུས་ཅན་དབང་མེད་དུ། །དགའ་དད་ཟློས་གར་ལན་སྟོང་བསྒྱུར་དགོས་བྱུང༌། །རྣལ་འབྱོར་སྒྱུ་ལུས་མེ་ཏོག་རྙིང་ན་ཡང་། །ན་འཆི་གྲང་རེག་བ་མོས་མ་མནར་བར། །ཕན་
སེམས་དྲི་ངད་ཕྱོགས་ཀུན་འཐུལ་བཞིན་དུ། །རྣམ་ཤེས་སྦྲང་མོས་མ་བཏང་ཙམ་དུ་མཆིས། །འཆི་མེད་རྡོ་རྗེའི་སྐུ་བརྙེས་པད་འབྱུང་བཞིན། །མགོན་ཁྱོད་སྙིགས་དུས་བསྟན་



སྤྲིངས་ཡིག་ཀུན་དགའི་དཔལ་སྟེར་
འགྲོའི་དོན་ཆེད་དུ། །བསྐལ་པ་བྱེ་བ་བསམ་ལས་འདས་པའི་བར། །བཞུགས་ནས་ཆོས་ཀྱི་འཁོར་ལོ་བསྐོར་དུ་གསོལ། །བདགནི་རྒས་པས་དབུས་སུ་མ་སླེབ་ཀྱང་། །སྙིང་
ནས་ཞབས་བརྟན་གསོལ་འདེབས་བྱེད་ལགས་པས། །དེང་ནས་བཟུང་སྟེ་བྱང་ཆུབ་མ་ཐོབ་བར། །འབྲལ་བ་མེད་པར་རྗེས་སུ་འཛིན་པར་ཞུ། །བདག་གི་བློ་གྲོས་འོ་མའི་རྒྱ་
མཚོནས། །ཞུ་ཡིག་ལྷ་བྱ་ངང་པ་དཀར་པོ་ཞིག །ལྷ་རྫས་དར་གྱི་འདབ་གཤོག་རབ་རྐྱངས་ཏེ། །མགོན་ཁྱོད་ཞབས་ཀྱི་པད་མཚོ་སྙེགས་ཏེ་སོངས། །ཞེས་པ་འདི་ནི་ལྕགས་ཟམ་སྤྲུལ་
, པའི་སྐུ་ལ་ཕུལ་བའོ།། ༈ །རིས་མེད་མདོ་སྔགས་བསྟན་པའི་ཉིན་བྱེད་མཆོག །མཆོག་ཐུན་དངོས་གྲུབ་གཏེར་མཛོད་འགྲོ་ཀུན་སྐྱབས། །སྐྱབས་གནས་ཀུན་འདུས་ཟླ་མེད་
མཁས་གྲུབ་རྗེ། །རྗེ་བཙུན་བླ་མའི་ཞབས་ཀྱི་པདྨའི་དྲུང་། །རྒྱལ་ཁམས་ཆོས་ལ་བསྐུལ་བའི་རྣལ་འབྱོར་བ། །ཕྱོགས་མེད་ཡན་པ་བློ་བདེ་ཞབས་དཀར་པས། །སྒོ་གསུམ་
གུས་པའི་ལྷ་ཕྱག་སྔོན་དུ་བྱས། །སོར་བཅུའི་ཐལ་མོ་སྦྱར་ནས་འདི་སྐད་ཞུ། །ཕུན་ཚོགས་དགེ་ལེགས་འབུམ་གྱིས་ཉེར་བསྐྲུན་པའི། །གང་སྐུ་རིན་ཆེན་རྡུལ་བརྩེགས་ས་ ཙྩུ



།འཛིན་དབང་། །ལུང་རྟོགས་ཡོན་ཏན་དུ་མའི་བང་རིམ་མཛེས། །རྨད་བྱུང་མཁྱེན་བརྩེ་ཉི་ཟླའི་རྒྱན་མང་བཀྲ། །འཁོར་སློབ་གསེར་རིའི་དབུས་
ན་མངོན་མཐོ་ཞིང་། །ལྟོས་བཅས་གླིང་བཞིའི་ཉེར་འཚོར་བཞུགས་ངོས་ནས། །རླབས་ཆེན་ཟབ་རྒྱས་ཆོས་འཁོར་བསྐོར་བའི་གཏམ། །ཐོས་ཚེ་དངོས་མཇལ་ལྟ་བུའི་དགའ་
སྤོ་ཤར། །འདི་ན་མདོ་མེད་སྙོམས་ལས་མི་རྒན་ང་། །རྒས་པའི་མཚན་མས་དབང་མེདནོན་ན་ཡང་། །ན་དང་འཆི་བའི་དབང་དུ་མ་སོང་བར། །སྒྱུ་ལུས་བདེ་ཞིང་རིག་པ་
གསལ་བར་མཆིས། །རང་གཞན་ཀུན་གྱི་འདོད་པའི་དོན་འབྲསནི། །མགོན་ཁྱོད་ཚེ་དཔག་མེད་དང་པད་འབྱུང་ལྟར། །བསྟན་འགྲོའི་དཔལ་དུ་བརྟན་པར་བཞུགས་དགོས་
ཞེས༑ །གསོལ་བ་འདེབས་ལ་རེ་འབྲས་མཆིས་པར་མཛོད། །རྒྱལ་བའི་གསུང་རབ་ཀུན་གྱི་སྙིང་པོའི་དོན། །འོད་གསལ་རྫོགས་ཆེན་གསེར་གྱི་རྔ་བོ་ཆེ། །ཕྱོགས་ཀྱི་
འཁོར་ཡུག་ཀུན་ཏུ་ལེགས་བརྡུང་ནས། །འགྲོ་ཀུན་མ་རིག་གཉིད་ལས་བསླང་དུ་གསོལ། །རྒས་པའི་བ་མོས་ནོན་པའི་འདམ་སྐྱེས་བདག །གང་གི་གསང་གསུམ་ཉིན་བྱེད་ཉྩི



སྤྲིངས་ཡིག་ཀུན་དགའི་དཔལ་སྟེར
འོད་སྣང་གིས། །དེང་ནས་བཟུང་སྟེ་བྱང་ཆུབ་མ་ཐོབ་བར། །ཡུན་རིང་སྐྱོང་བའི་བརྩེ་གཟིགས་འདོར་མེད་ཞུ། །དེ་སྐད་ཞུ་ཡིག་ནོར་བུའི་ཕྲེང་བ་འདི། །དྲི་མེད་ལྷ་རྫས་དར་གྱིས་ལེགས་དྲིལ་སྟེ། །
དབེན་གནས་བཀྲ་ཤིས་འཁྱིལ་བའི་རྩེ་མོ་ནས། ཟླ་ཚེས་བཟང་པོར་རུ་གུས་པས་ཕུལ།ཞེས་པ་འདིནི་ ཉི་གྲགས་སྤྲུལ་སྐུ་རིན་པོ་ཆེ་ལ་ཕུལ་བའོ། ༈ །རབ་ཡངས་གསེར་ལྡན་བྱོན་ལ་དབང་བསྒྱུ་ཞིང་། །རབ་མང་
མངའ་རིས་བྱམས་པས་བུ་བཞིན་སྐྱོང་། །རབ་དཀར་དགེ་ལ་གཅིག་ཏུ་ལེགས་འདུན་པ། །རབ་མཐོ་ཆོས་རྒྱལ་མཆོག་གི་ཞབས་དྲུང་དུ། །ཞུ་འབྲས་གང་སྐུ་ཉིན་མོའི་དབང་
ཕྱུག་ནི། །ཉེར་འཚེ་ཆུ་འཛིན་གོས་དང་རབ་བྲལ་ཞིང་། །ཕས་རྒོལ་སྒྲ་གཅན་ལག་པས་མ་བསྒྲིབས་པར། །བཟང་པོའི་འོད་ཟེར་འབུམ་ཕྲག་འཕྲོ་བཞིན་དུ། །ལུགས་
གཉིས་བཀའ་ཁྲིམས་གསེར་འཁོར་རྩིབས་སྟོང་ཆེ། །མངའ་འབངས་འགྲོ་བའི་མཁའ་ལ་ཆེར་འཕགས་ནས། །གནས་སྐབས་མཐར་ཐུག་བདེ་ལ་རབ་བཀོད་ངོས། །བདེ་
” བར་བཞུགས་པ་འགྲོ་འདིའི་བསོད་ནམས་དཔལ། །འདི་ན་ཕྲན་ཆུང་དཀོན་མཆོག་བཀའ་དྲིན་ལས། །ཟག་བཅས་སྒྱུ་མའི་ལུས་པོ་རབ་བདེ་ཞིང་། །དགེ་སེམས་ཁྱད་པར་



།ཅན་གྱི་ངང་ཉིད་ལས། །རྣམ་དཀར་དགེ་ལ་ཅི་ནུས་བརྩོན་བཞིན་མཆིས། །ཆེད་འབྲས་ལེགས་གསུང་རྒྱལ་བསྟན་རིན་ཆེན་དང་། །མཐོ་དམན་
འགྲོ་བའི་བདེ་སྐྱིད་མ་ལུས་པ། །ས་སྐྱོང་ཆོས་རྒྱལ་ཉིད་ལ་རག་ལས་པས། །བསྟན་དང་འགྲོ་ཀུན་བུ་བཞིན་སྐྱོང་བར་ཞུ། །ཞུ་ཡིག་སྤྱན་ལམ་འདེགས་རྟེན་ལྷ་རྫས་བཅས། །
༡ དབེན་གནས་བྱིན་ཆགས་བཀྲ་ཤིས་འཁྱིལ་བ་ཡི། །རང་གནས་ཡིད་འོང་བསམ་གཏན་ཁང་པ་ནས། །ཟླ་ཚེས་བཟང་པོར་རབ་ཏུ་གུས་པས་ཕུལ། །ཞེས་པ་འདིའི་ཆོས་རྒྱལ་ལྷ་རྒྱ་རིའི་
#ར| སྲས་ལ་ཕུལ་བའོ།། །།
471



472



༄༅། །སྤྲིངས་ཡིག་པི་ཝང་རྒྱུད་མང་ཞེས་བྱ་བ་བཞུགས་སོ།།
473



སྤྲིངས་ཡིག་
༄༅། །ན་མོ་གུ་རུ་མཉྫ་གྷོ་ཥ་ཡ། འདི་ཕྱིའི་གཏན་གྱི་སྐྱབས་མགོན་བླ་མ་དང་། །བསླུ་མེད་དཀོན་མཆོག་
གསུམ་ལ་གུས་པས་འདུད། །བསྟན་དང་འགྲོ་བའི་བདེ་ཐབས་གང་བྱེད་ཀྱང་། །གེགས་མེད་མྱུར་དུ་འགྲུབ་པར་བྱིན་གྱིས་རློབས། །
བདག་གི་ལྷག་བསམ་རྣམ་པར་དག་པའི་སྒོས། །དད་ཅན་སྣང་བ་ཆོས་ལ་སྒྱུར་བའི་ཐབས། །སྤྲིངས་ཡིག་དབྱངས་ཅན་པི་ཝང་རྒྱུད་
མངས་བསྒྱུར། །བདེ་འདོད་ལྷ་མིའི་ཚོགས་རྣམས་དགའ་བས་ཉོན། །དེ་ཡང་འོ་སྐོལ་རྣམས་སྐྱེ་དཀའ་བ་ལྷོ་འཛམ་བུ་གླིང་སངས་
474



གཉས་
༄༅། །རྒྱས་ཀྱི་བསྟན་པ་དར་བའི་ཡུལ་དབུས་སུ་སྐྱེས་པའི་དུས་འདིར་ཆོས་ཤིག་མ་བྱས་ན། ཕྱིན་ཆད་མི་
ལུས་རིན་པོ་ཆེ་འདི་འདྲ་རྙེད་པར་དཀའ་ཞིང་། ཆོས་དང་མཇལ་བ་ནི་དེ་བས་དཀའ་སྟེ། སངས་རྒྱས་ཀྱི་ཞལ་ནས། འཇིག་རྟེན་
ཁམས་ནི་གྲངས་མང་ཡང་། །འཛམ་གླིང་སོག་ཁར་སྐྱེ་བ་དཀོན། །གཙང་མའི་མི་ལུས་ཤིན་ཏུ་དཀའ། །ཞེས་དང་། རྗེ་བདག་
ཉིད་ཆེན་པོས། མི་ཡི་ལུས་དང་བསྟན་དང་མཇལ་བནི། །ཡང་ཡང་མི་རྙེད་ད་རེས་ཙམ་ལགས་ཤིང་། །འདི་ན་དོན་ཆེན་སྒྲུབ་པའི་
475



གནས་ཡོད་པས། །ཚུལ་འདི་སེམས་ལ་མི་ལུས་སྙིང་པོ་ལོངས། །ཞེས་གསུངས་པ་ལྟར་རྙེད་པར་དཀའ་ཞིང་། རྙེདན་དོན་ཆེ་བའི་མི་ལུས་རིན་པོ་ཆེ་ཐོབ་པའི་དུས་འདིར་
དམ་པའི་ཆོས་ཀྱི་སྒོ་ནས་དོན་ལྡན་ཞིག་མཛད་དགོས། དེ་ཡང་མྱུར་དུ་བརྩོན་པས་མ་འབདན། སྐྱེས་པའི་རྗེས་སུ་འཆི་བ་འོང་བ་འཁོར་བའི་ཆོས་ཉིད་ཡིན་ཏེ། སངས་རྒྱས་
pz༡ ཀྱི་ཞལ་ནས། སྐྱེས་པ་ཡོད་ན་འཆི་བ་ཡོད། །དར་བ་ཡོད་ན་རྒུད་པ་ཡོད། །ལང་ཚོ་དེ་ཡང་མི་རྟག་སྟེ། །དར་བའི་མདོག་ཀྱང་ནད་ཀྱིས་འཕྲོག །འཚོ་བའི་ཚེ་ཡང་འཆི་
བས་འཕྲོག །རྟོག་པའི་ཆོས་ནི་གང་ཡང་མེད། །ཅེས་གསུངས་པ་ལྟར་རང་རེ་རྣམས་ངེས་པར་འཆི་ཞིང་ནམ་འཆི་ཆ་མེད། འཆི་བའི་ཚེ་དམ་པའི་ཆོས་མ་གཏོགས།
གཞན་ཚེ་འདིའི་མི་ནོར་ཟས་གསུམ་གང་གིས་ཀྱང་མི་ཕན་པའི་ཚུལ་བསམས་ནས། ཚེ་ཕྱི་མའི་རྒྱགས་ཕྱེ་དམ་པའི་ཆོས་བྱེད་པ་གལ་ཆེ། ཤི་བའི་འོག་ཏུ་ཆོས་བྱས་པ་རྣམས་
མཐོ་རིས་ཐར་པའི་གནས་སུ་ཡར་ལ་འགྲོ་ཞིང་། སྡིག་པ་བྱས་པ་རྣམས་ངན་སོང་གི་གནས་སུ་མར་ལ་འགྲོ་བས། ད་རེས་ལུས་ཐོག་འདི་ལ་མར་འགྲོ་མི་དགེ་སྡིག་པ་སྤངས་
476



གསུམ་
༄༅། །ནས། ཡར་འགྲོ་དགེ་བའི་ལས་ལ་འབད་དགོས། དགེ་བའི་ནང་ནས་ཀྱང་མཆོད་རྟེན་ལ་ཞབས་ཏོག་བྱེད་པ་ཕན་ཡོན་ཆེ་སྟེ། སྟོན་པ་ཐུགས་རྗེ་
ཅན་གྱིས། སུ་དག་བདེ་བར་གཤེགས་པའི་མཆོད་རྟེན་ལ། །མཆོད་པའི་བྱེ་བྲག་ཅི་འདོད་ཅི་འབྱོར་བ། །འཚམ་པར་འབུལ་བྱེད་དེ་དག་དྲི་མེད་ཅིང་། །མྱ་ངན་མེད་པའི་བླ་
མེད་བྱང་ཆུབ་ཐོབ། །ཅེས་སོགས་རྒྱ་ཆེར་གསུངས། ཐ་ན་མཆོད་རྟེན་ཉམས་གསོ་བྱེད་པའི་ནང་དུ་ས་རྡོ་ཅུང་ཟད་རེ་ཙམ་གྱི་འབྲེལ་བ་བཞག་ན་ཡང་། སའི་རྡུལ་གྱི་གྲངས་
དང་མཉམ་པའི་སྟོང་འཁོར་ལོས་སྒྱུར་རྒྱལ་གྱི་ལུས་གྲངས་མེད་པ་ལེན་པ་སོགས་ཕན་ཡོན་ལ་གཟུགས་སུ་གྲུབ་ན་ནམ་མཁའི་ཁམས་ལ་ཡང་མི་ཤོང་ཞིང་། བཤད་ན་བརྗོད་
ཀྱིས་མི་ལང་བར་གསུངས་སོ། །འདི་ནས་ཀྱང་དེ་ལྟ་བུའི་ཕན་ཡོན་རྒྱ་ཆེན་པོ་ཡོད་ཚུལ་ལ་བསམས་ནས། གངས་རིའི་མགོན་པོ་འཕགས་པ་ཐུགས་རྗེ་ཆེན་པོའི་སྤྲུལ་པ་ས་
གསུམ་ན་འགྲན་ཟླ་ཐམས་ཅད་དང་བྲལ་བའི་གྲུབ་ཐོབ་ཀྱི་འཁོར་ལོས་སྒྱུར་བ་ཆེན་པོ་དཔལ་ཐང་སྟོང་རྒྱལ་པོ་ཞེས་མཚན་ཉི་ཟླ་ལྟར་ཡོངས་སུ་གྲགས་པ་དེ་ལ། བདེ་བར་



»
གཤེགས་པ་ནམ་མཁའི་སྐར་ཚོགས་ཙམ་གྱི་ཞལ་གཟིགས། ཕྲིན་ལས་རྣམ་བཞིའི་སྒོ་ནས་འགྲོ་བའི་དོན་རླབས་ཆེན་མཛད་ཅིང་། ཁྱད་པར་བོད་གངས་ཅན་གྱི་བསྟན་
འགྲོའི་བདེ་ཐབས་དང་། སྟོད་ཧོར་གདུག་པ་ཅན་གྱི་ཁ་གནོན་དུ་བཞེངས་པའི་ཅུང་རི་བོ་ཆེའི་གནས་སུ་མཆོད་རྟེན་བྱ་རུང་ཁ་ཤོར་དང་སྐུ་ཚད་མཉམ་པ། སྤྲུལ་པའི་མཆོད་རྟེན་
ཆེན་པོ་བཀྲ་ཤིས་སྒོ་མང་ཞེས་བྱ་བ་བང་རིམ་གྱི་ལྷ་ཁང་བརྒྱ་རྩ་ལ་ལྷ་སྐུ་རེ་རེ་དང༌། གསེར་ཟངས་ལས་གྲུབ་པའི་ཆོས་འཁོར་བཅུ་གསུམ་ལ་བསྐལ་བཟང་གི་སངས་རྒྱས་
སྟོང་རྩ་གཉིས་ཀྱིས་མཚན་པ། ཕྱག་དང་མཆོད་པའི་ཞིང་མཆོག་འཛམ་གླིང་མཛེས་པར་བྱེད་པའི་རྒྱན་གཅིག་དེ། དོན་དམ་པའི་ངོས་ནས་གཞོམ་གཞིག་དང་བྲལ་ཡང་།
ཀུན་རྫོབ་སྒྱུ་མ་ཙམ་དུ་སྙིགས་དུས་སེམས་ཅན་རྣམས་ཀྱི་བསོད་ནམས་གསོག་པའི་ཆེད་དུ། དཔལ་བསམ་ཡས་ལྟར་ཆོས་འཁོར་ཡན་ཆད་མེས་ཚིག་ནས་མི་དམིགས་པར་ནམ་
མཁའ་ལ་འཇའ་ཡལ་བ་ལྟར་གྱུར་པ། སླར་རྩ་བ་ནས་ཉམས་པ་གང་ཡོད་རྣམས་གསོས་ཏེ་སྔར་རྒྱུན་ལྟར་ལེགས་པར་བཞེངས་རྒྱུ་ཡིན་པས། ཁྱེད་དད་ཅན་རྣམས་ཀྱིས་རབ་ ཙྩུ



• ༄༅། ་ །ཏུ་དགའ་བས་རྗེས་སུ་ཡི་རང་གི་སྒོ་ནས། མཐོ་བ་གསེར་དངུལ་ཟངས་ལྕགས་དང་། དམའ་བ་ཁབ་སྐུད་པ་ཡན་ཆད་ཀྱི་ཟང་ཟིང་ནོར་གྱི་འབྲེལ་
བ་ཆེ་ཐོགས་ཆུང་ཐོགས་མཛོད་དང་། འདི་ནས་ཀྱང་རྒྱུ་དངོས་པོ་གང་ཕུལ་བ་རྣམས་ཆུད་ཟོས་སུ་མ་སོང་བར་མཆོད་རྟེན་ཉམས་གསོའི་ནང་དུ་འགྲོ་ངེས་བྱས་ཏེ་མཇུག་ལེགས་
པར་གྲུབ་པ་དང་། མཆོད་ཚོགས་དང་དགའ་སྟོན་རྒྱ་ཆེན་པོ་བྱས་ཏེ། སྤྱིར་སངས་རྒྱས་ཀྱི་བསྟན་པ་དར་ཞིང་སེམས་ཅན་ལ་བདེ་སྐྱིད་འབྱུང་བ་དང་། སྒོས་སུ་བོད་གངས་
ཅན་ལ་སྟོད་ཧོར་སོགས་གཟུགས་ཅན་གྱི་དགྲ་དང་། གཟུགས་མེད་ཀྱི་བགེགས་སོགས་ཀྱིས་གནོད་འཚེ་མེད་པར་བདེ་སྐྱིད་ཀྱི་ཉི་མ་གསར་དུ་འཆར་བ་དང་། ཡང་སྒོས་ཁྱད་
པར་ཅན་དུ་འབྲེལ་ཐོགས་ངེད་དཔོན་སློབ་ཡོན་མཆོད་རྣམས་ཚེ་འདིར་བདེ་ཞིང་། ཕྱི་མར་སྐྱིད་ལ་ནམ་ཕུགས་དག་པའི་ཞིང་དུ་མཇའ་ཏེ་སངས་ཡང་མཉམ་པོར་རྒྱ་བའི་བསྔོ་བ་
དང་སྨོན་ལམ་རྒྱ་ཆེན་པོ་བཏབ། རྗེས་སུ་དཀར་ཆག་ལ་ཡང་མི་རྣམས་ཀྱི་མིང་དང་བཅས་ཏེ་ཐེབས་ངེས་བྱའོ། །སྨྲས་པ། སྔོན་དུས་དགེ་སློང་ཞིག་གིས་མཆོད་རྟེན་ལ། །ལྷ་
479



ཕྱག་ཕུལ་ཚེ་སྟོན་པའི་ཞལ་སྔ་ནས། །དགེ་སློང་ལུས་ཀྱིས་ནོན་ཚད་ས་རྡུལ་གྱི། །གྲངས་མཉམ་འཁོར་ལོས་བསྒྱུར་བར་སྐྱེ་བར་གསུངས། །སྔོན་དུས་མཆོད་རྟེན་ཞིག་ལ་ཁྱི་
ཞིག་གིས། །བསྐོར་བ་ལན་གཅིག་བྱས་པའི་བསོད་ནམས་ཀྱིས། །རྗེས་སུ་ཁྱིམ་བདག་དཔལ་སྐྱེས་ཞེས་པར་གྱུར། །རབ་ཏུ་བྱུང་ནས་དགྲ་བཅོམ་གོ་འཕང་ཐོབ། །སྔོན་
jp དུས་ཕག་ཅིག་ལུས་ལ་འདམ་འབག་གིས། །གོས་པ་མཆོད་རྟེན་ཞིག་ལ་དྲུད་པ་དང་། །མཆོད་རྟེན་དེ་ཡི་གས་ཁ་བསུབས་པའི་མཐུས། ཤི་ནས་སུམ་ཅུ་རྩ་གསུམ་ལྷ་གནས་
3 སྐྱེས༑ །ཚོང་དཔོན་ཞིག་གིས་རྣ་རྒྱན་གཞན་ལ་བྱིན། །མཆོད་རྟེན་ཉམས་གསོ་བྱེད་དུ་བཅུག་པའི་མཐུས། །གསེར་སྲང་བྱེ་བ་རི་བའི་རྣ་རྒྱན་ཅན། །རྣ་བ་བྱེ་བ་རི་བ་ཞེས་བྱར་
གྱུར༑ །བྲམ་ཟེའི་ཁྱེའུ་ཞིག་གིས་མཆོད་རྟེན་ལ། །རབ་མཛེས་ན་བཟའ་སེར་པོ་སྒྲོན་པའི་མཐུས། །སྐུ་ལུས་གསེར་གྱི་མདོག་ཅན་མཚན་དཔེ་ཡིས། །རབ་ཏུ་མཛེས་པའི་
དགའ་བོ་ཞེས་བྱར་གྱུར། །བུ་མོ་ཞིག་གིས་སྟོན་པའི་མཆོད་རྟེན་ལ། །དྲི་བཟང་ཏིལ་མར་བྱུགས་པའི་བསོད་ནམས་ཀྱིས། །ཚོང་དཔོན་བུ་མོ་གསེར་མདོག་ཅེས་བྱར་གྱུར། ། ཙྩུ



༄༅། །སངས་རྒྱས་བསྟན་ལ་ཞུགས་ནས་དགྲ་བཅོམ་ཐོབ། །གླ་མི་ཞིག་གིས་མཆོད་རྟེན་ཆེན་པོ་ལ། །དྲིལ་བུ་གཡེར་ཁ་བཏགས་པའི་དགེ་བའི་
མཐུས། །རྗེས་སུ་སྙན་པ་བཟང་ལྡན་ཞེས་བྱ་བའི། །སྐད་གདངས་གཞན་ལས་སྙན་པ་ཞིག་ཏུ་གྱུར། །པདྨའི་མིག་གིས་སངས་རྒྱས་མཆོད་རྟེན་ལ། །རིན་ཆེན་མཐོན་ཀ་
ཕུལ་བའི་བསོད་ནམས་མཐུས། །མགོ་ལ་ནོར་བུ་མཐོན་ཀ་ཡོད་པར་གྱུར། །སྔོན་ཚེ་སྨོན་ལམ་བཏབ་པས་དགྲ་བཅོམ་ཐོབ། །རྒྱལ་པོ་ཀ་བི་ན་ཡིས་མཆོད་རྟེན་ལ། །ཞིག་
གསོ་བྱས་པས་ཚེ་རབས་ཐམས་ཅད་དུ། །སྟོབས་དང་མངའ་ཐང་གཞན་ལས་ལྷག་པར་གྱུར། །སྔོན་གྱི་སྨོན་ལམ་མཐུ་ཡིས་དགྲ་བཅོམ་ཐོབ། །སངས་རྒྱས་འོད་སྲུངས་
མཆོད་རྟེན་གླང་པོའི་གཟུགས། །ཞིག་པ་དད་ཅན་གཅིག་གིས་བཅོས་པའི་མཐུས། །གསེར་གྱི་གླང་པོ་རྟག་ཏུ་ཡོད་པར་གྱུར། །སྨོན་ལམ་བཏབ་པའི་མཐུ་ཡིས་དགྲ་བཅོམ་
ཐོབ༔ བྱ་རྫི་མ་ཡི་བུ་བཞིས་མཆོད་རྟེན་ལ། །བུམ་པ་བཞེངས་ནས་སྨོན་ལམ་བཏབ་པའི་མཐུས། །མཁན་སློབ་ཆོས་གསུམ་སྦ་མི་ཁྲི་ཞེར་གྱུར། །བོད་དུ་བསྟན་པ་དར་ཞིང་རྒྱུ



རྒྱས་པར་མཛད། །དེ་དང་དེ་འདྲའི་ངོ་མཚར་གཏམ་རྒྱུད་རྣམས། །མདོ་རྒྱུད་བསྟན་བཅོས་ནང་ན་མང་མོད་ཀྱང་། །བླུན་པོར་མང་པོ་བཤད་པས་ག་ལ་གོ །མཁས་པ་
རྣམས་ལ་དེ་ཙམ་སྨྲས་པས་ཆོག །དེ་ཕྱིར་གྲུབ་ཐོབ་ཐང་སྟོང་རྒྱལ་པོ་ཡིས། །བཞེངས་པའི་མཆོད་རྟེན་བཀྲ་ཤིས་སྒོ་མང་གི །སྒོ་རེའི་ངོ་མཚར་ལྷ་སྐུ་རེ་རེ་དང་། །གསེར་
ཟངས་ལས་གྲུབ་ཆོས་འཁོར་བཅུ་གསུམ་ལ། །བསྐལ་བཟང་སངས་རྒྱས་སྟོང་གིས་མཚན་པ་ཡི། །ཕྱག་མཆོད་ཞིང་མཆོག་འཛམ་གླིང་མཛེས་རྒྱན་དེའི། །ཆོས་འཁོར་ཡན་
ལྷོ་ཆད་མེ་ཡིས་ཉམས་གྱུར་ཀྱང་། །སླར་ཡང་སྔར་བཞིན་གསར་དུ་བཞེངས་རྒྱུ་ཡིན། །བཞེངས་པའི་ནང་དུ་དད་ཅན་ཐམས་ཅད་ཀྱིས། །གསེར་དངུལ་ཟངས་ལྕགས་ར་གན་
ཁབ་སྐུད་ཚུན། །ལུས་ཀྱི་རྒྱན་ཆ་ཇ་མར་རྩམ་པ་སོགས། །ཟས་ནོར་འབྲེལ་བ་ཆེ་ཐོགས་ཆུང་ཐོགས་མཛོད། །འབྲེལ་བ་མེད་ཀྱང་གཞན་གྱིས་དགེ་བའི་ལས། །བྱེད་པ་
རྣམས་ལ་རྗེས་སུ་ཡི་རང་རེ། །བྱས་ཀྱང་ཕན་ཡོན་དཔག་མེད་འཐོབ་པར་གསུངས། །དེ་ཕྱིར་དགའ་བས་རྗེས་སུ་ཡི་རང་གྱིས། །ད་ལྟ་དམ་ཆོས་དར་བའི་ཡུལ་དབུས་སུ། །སླུ



ཨ ༄༅། །སྐྱེས་ཀྱང་དགེ་བ་སྣ་གཅིག་མ་བསྒྲུབས་ན། །རིན་ཆེན་གླིང་དུ་ཕྱིན་ནས་ལག་སྟོང་དུ། །རང་གི་ཁྱིམ་དུ་ལོག་པ་ལས་ཀྱང་བླུན། །ཀྱེ་མ་འཆི་
ངེས་ནམ་འཆི་ཆ་ཡང་མེད། །འཆི་ཚེ་ཟས་ནོར་གཅིག་ཀྱང་འཁྱེར་དབང་མེད། །ཕྱི་མར་ཕན་པ་དམ་པའི་ཆོས་མིན་མེད། །དེ་ཕྱིར་ཟས་ནོར་ཆོས་ཕྱོགས་གཏོང་རེ་རེན། །
གཏོང་ཕོད་ཆེ་བས་ཞལ་འདེབས་མཛད་ལ་ལྟོས། །སེར་སྣ་ཅན་ཚོར་ངོ་ཚ་གཏད་ཉེན་ཡོད། །དེ་ཕྱིར་ངོ་ཚ་ལྡན་པའི་སྐྱེ་བོ་ཀུན། །སེར་སྣའི་མདུད་པ་ཁྲོལ་ལ་ཞལ་འདེབས་
རེམས། །མཆོད་རྟེན་ཉམས་གསོ་ལེགས་པར་འགྲུབ་པ་དང་། །འབྲེལ་ཐོགས་ཐམས་ཅད་གནས་སྐབས་བདེ་ཞིང་སྐྱིད། །མཐར་ཐུག་ཡང་དག་རྫོགས་པའི་སངས་རྒྱས་
ཀྱི༑ །གོ་འཕང་འཐོབ་པའི་བསྔོ་སྨོན་རྒྱ་ཆེར་བྱ། །སྤྲིངས་ཡིག་དབྱངས་ཅན་པི་ཝང་རྒྱུད་མང་སྒྲ། །ཐོས་ཚད་རྒྱུད་ལ་དགེ་སེམས་འཆར་བར་ཤོག །གང་དུ་གྱེར་བའི་ལམ་
བར་ཡུལ་ཕྱོགས་སུ། །ལོ་ལེགས་བཀྲ་ཤིས་ལྷ་ཆོས་འཕེལ་གྱུར་ཅིག །ཅེས་སྤྲིངས་ཡིག་པི་ཝང་རྒྱུད་མངས་ཞེས་བྱ་བ་འདི་ནི་རྣལ་འབྱོར་ཞབས་དཀར་བས། དམ་པའི་ཆོས་ཀྱི་ཡུལ་དབུས། དབུས་གཙང་དག་པའི་



ཞིང་གི་ཆོས་གྲྭ་ཆེན་པོ་བཀྲཤིས་ལྷུན་པོ་ནས་སྦྱར་བའོ། །སརྦ་མངྒ་ལཾ།། །། ༈ སྤྲིང་ཡིག་སྙན་པའི་བ་དན་དཀར་པོ་ཞེས་བྱ་བ་བཞུགས་སོ། ན་མོ་གུ་རུ་མཉྫ་གྷོ་ཥ་ཡ། འགྲོ་བ་ཡོངས་ཀྱི་སྔོན་ནས་མ་འདྲིས་
པའི༑ །མཛའ་བཤེས་ཆེན་པོ་སྟོན་པ་སངས་རྒྱས་དང་། །བོད་ཀྱི་ལྷ་སྐལ་སྤྱན་རས་གཟིགས་དབང་ལ། །ལུས་ངག་ཡིད་གསུམ་གུས་པས་ཕྱག་འཚལ་ལོ། །རྒྱལ་ཁམས་
༧༧ ཡོངས་ལ་ནད་མུག་འཐབ་རྩོད་མེད། །ཆར་ཆུ་དུས་བབས་ལོ་ཕྱུགས་རྟག་ཏུ་ལེགས། །རིན་ཆེན་གསེར་དངུལ་འབྲུ་ནོར་ལོངས་སྤྱོད་རྒྱས། །བདེ་ཞིང་སྐྱིད་པའི་དགའ་སྟོན་
མ་ལུས་སྩོལ། །ཉམས་དགའ་དབེན་གནས་བཀྲ་ཤིས་འཁྱིལ་བ་རུ། །བག་ཕེབས་བདེ་བར་སྡོད་པའི་ཞབས་དཀར་པས། །རང་གིས་ལྷ་ཆོས་བྱེད་བཞིན་གཞན་རྣམས་
ཀྱང་། །ཆོས་ལ་བསྐུལ་ཕྱིར་སྙན་པའི་གླུ་དབྱངས་ལེན། །ཨེ་མ་དམ་ཆོས་དར་བའི་ཡུལ་དབུས་སུ། །སྐྱེས་ཀྱང་འཆི་བ་ནམ་ཡོང་ངེས་པ་མེད། །དེ་ཕྱིར་དད་ལྡན་ཡོན་
བདག་ཕོ་མོ་རྣམས། །ཕྱི་མར་ཕན་པའི་གཏམ་ལ་མ་ཡེངས་ཉོན། །དེ་ཡང་ཕན་བདེའི་འབྱུང་གནས་བླ་མ་མཆོག་གསུམ་ནོར་བུ་བཞིན་སྤྱི་བོར་བཀུར་ཞིང་། རྣམ་དཀར་དགེ་སྒྱུ
484



།བའི་ལས་ལ་ཁྱིམ་པའི་སོ་ནམ་བཞིན་བརྩོན་པའི་ཡུལ་བཟང་རེབ་གོང་གསེར་མོ་ལྗོངས་ཀྱི་གཡང་སྡེ་བསོད་ནམས་ཅན་གྱི་ཡོན་བདག་ཆེ་ལོ་བརྒྱ་
ཆུང་ལོ་བཅུ་ཡན་ཆད་ལ། རྒྱལ་ཁམས་རྣམ་དཀར་ཆོས་ལ་བསྐལ་བའི་རྣམ་འབྱོར་ཞབས་དཀར་བས་རབ་ཏུ་བརྩེ་བའི་སེམས་ཀྱིས། སྙིང་གཏམ་ཡི་གེར་བཀོད་ནས་འབུལ་
འབྲས། དེ་ཡང་འོ་སྐོལ་རྣམས་སྐྱེ་བར་དཀའ་བ་ལྷོ་འཛམ་བུའི་གླིང་འདིར་སྐྱེས། ཐོབ་པར་དཀའ་བའི་དལ་འབྱོར་གྱི་མི་ལུས་རིན་ཆེན་ཐོབ་པའི་དུས་འདིར་དམ་པའི་ཆོས་
ཤིག་མ་བྱས་ན། འཆི་བ་མི་རྟག་པ་ནམ་འོང་ངེས་པ་མེད། །ཤི་བའི་རྗེས་སུ་ཆོས་བྱས་པ་རྣམས་མཐོ་རིས་ཐར་པའི་ལམ་ལ་ཡར་སོང་ནས་བདེ་སྐྱིད་མྱོང་ཞིང་། སྡིག་པ་བྱས་
པ་རྣམས་ངན་སོང་གི་གནས་སུ་སོང་ནས་སྡུག་བསྔལ་མྱོང་བས། ད་རེས་ཀྱི་ལུས་ཐོག་འདི་ལ་སྡིག་པ་སྤངས་ནས། རྣམ་དཀར་དགེ་བའི་ལས་ལ་བྲེ་གསོག་ཕུལ་གསོག་
གྱིས་ཤིག །ཁྱད་པར་ད་ལོ་བདག་གིས་མཚམས་ཤིག་བྱས་ནས་ལོ་རྗེས་མར་ཁམས་ལྷོ་ཁ་བརྒྱུད་ནས་དབུས་གཙང་དག་པའི་ཞིང་དུ་འགྲོ་ངེས་ཡིན་པས། ད་ལོ་མཐུན་རྐྱེན་དུ་སྒྱུ



དམིགས་ནས། སྐུ་ཡི་ངོ་བོ་གསུང་གི་བ་དན་དུ་ཕྱག་མཛོད་གྲུབ་ཆེན་གྲྭ་བ་འདི་རྣམས་བསོད་སྙོམས་ཤིག་གི་ཕྱིར་དུ་བཏང་བ་ཡིན་གཤིས་ཁྱེད་རྣམས་ཀྱིས་ཆེ་འབྱོར་ཆུང་འབྱོར་
གྱི་བསོད་སྙོམས་རེ་བྱིན་དང་། འདི་ནས་ངེད་དཔོན་སློབ་ཡོན་མཆོད་རྣམས་གནས་སྐབས་ཚེ་འདིར་བདེ་ཞིང་ཕྱི་མར་སྐྱིད་ལ་ནམ་ཕུགས་དག་པའི་ཞིང་ནས་མཇལ་ཏེ་སངས་
ཡང་མཉམ་པོར་རྒྱ་བའི་སྐྱབས་འཇུག་བསྔོ་སྨོན་ཡང་དག་བྱ་ཞེས་ཕུལ་བ་མཐོང་ཐོས་ཀྱི་ཡུལ་ལ་བཀྲ་ཤིས་ཤིང་ལོ་ཡག་རྒྱུན་མི་ཆད་དུ་འབྱུང་བར་གྱུར་ཅིག །སྨྲས་པ།
བླ་མ་དཀོན་མཆོག་གསུམ་ལ་གསོལ་བ་འདེབས། །བདག་གཞན་དོན་གཉིས་འགྲུབ་པར་བྱིན་གྱིས་རློབས། །སླར་ཡང་རྣལ་འབྱོར་བདག་གིས་མགུར་དབྱངས་ལེན། །ཁྱེད་
རྣམས་ཀུན་ཀྱང་མ་ཡེངས་རྣ་བས་ཉོན། །ལྷ་ཆོས་བྱས་ནས་ཕྱི་མར་འགྲོ་བའི་ཚེ། །རྣལ་འབྱོར་དཔོན་སློབ་ཡོན་མཆོད་འཁོར་བཅས་རྣམས། །འགྲོ་བའི་ལམ་གཅིག་སངས་
རྒྱས་ཞིང་གཅིག་ཅིང་། །སངས་ཡང་མཉམ་པོར་རྒྱ་བའི་རྟེན་འབྲེལ་ཡོད། །དེ་ཕྱིར་ད་ལོ་བདག་གི་མཚམས་རྒྱགས་སུ། །དམིགས་ནས་བསོད་སྙོམས་རྒྱག་ཏུ་འོང་བ་ལ། །



།ཡ་རབས་དད་ཅན་ཡོན་བདག་ཕོ་མོ་ཡིས། །གྲོ་ནས་འབྲེལ་བ་ཆེཐོགས་ཆུང་ཐོགས་གྱིས། །ད་ལོ་བསོད་སྙོམས་སྣ་རེ་མ་ཕུལ་ན། །སང་ཕོད་
འབུལ་རུང་དབུས་ལ་འགྲོ་རྒྱུ་ཡིན། །བསོད་སྙོམས་ཆེན་པོ་འབུལ་རྒྱུ་མ་མཆིས་ཀྱང་། །རྒྱ་སྡེ་ནང་གི་སྐལ་ཆད་མ་བྱེད་ཅིག །སྤྲིང་ཡིག་སྙན་པའི་བ་དན་ཞེས་བྱ་འདི། །ཐོས་
ཚད་མི་རྣམས་དབང་མེད་ཡིད་འཕྲོག་ནས། །དགའ་བཞིན་སྤྲོ་བཞིན་འབྲེལ་བ་བཞག་པའི་མཐུས། །འབྲེལ་ཐོགས་དག་པའི་ཞིང་དུ་སྐྱེ་བར་ཤོག །ཡི་གེ་འདི་ཉིད་ཁྱེར་བའི་
ས་ཕྱོགས་སུ། །བཀྲ་མི་ཤེས་པའི་མིང་ཡང་མི་གྲགས་ཤིང་། །བཀྲ་ཤིས་གཡང་ཆགས་ལོ་ཕྱུགས་རྟག་ཏུ་ལེགས། །ཕུན་ཚོགས་དཔལ་ལ་རོལ་བའི་བཀྲ་ཤིས་ཤོག །སརྦ་
མངྒ་ལཾ།། །།
487



488



༄༅། །སྔགས་མང་གི་བཅའ་ཡིག་ཆོས་ཀྱི་སྒོ་འབྱེད་ཅེས་བྱ་བ་བཞུགས།།
489



བཅའ་ཡིག་
།ད པ ལ་ཀུ,ན་ཏུ་བཟང་པོ་ལ་ཕྱག་འཚལ་ལོ ། ། དཔལ་ལྡན་ཚེ གས་གཉིས་རྒྱ་
ཚོའི་སྤྲིན་ལས་ཞི་བདེ་ཚར་གྱི་ཚོགས་མངའ་བ། །རང་བཞིན་ཡོན་ཏན་བརྒྱ་ཕྲག་གིས་མཛེས་སྐུ་གསུམ་མཛད་པའི་རྣམ་འགྲོས་ཅན། །
མཁྱེན་བརྩེའི་འབྲུག་སྒྲ་ཕྱོགས་ཀྱི་མཐར་ཁྱབ་ཚངས་པའི་རྔ་ཆེན་གསལ་བར་སྒྲོག །འགྲོ་བའི་གཙོ་བོ་ཀུན་མཁྱེན་དེ་དང་ཆོས་དང་དགེ་
འདུན་སྤྱི་བོས་མཆོད། །ངོ་བོ་རྣམ་དག་ཆོས་སྐུའི་མཁའ་དབྱིངས་ལས། །རང་བཞིན་འོད་གསལ་ལྷུན་འགྲུབ་ལོངས་སྤྱོད་རྫོགས།
490



གཉིས་
།ཐུགས་རྗེ་ཀུན་ཁྱབ་སྤྲུལ་སྐུས་འགྲོ་དོན་མཛད། །བརྒྱུད་གསུམ་བླ་མ་རྣམས་ལ་ཕྱག་འཚལ་ལོ། །ཨོ་
རྒྱན་མཚོ་གླིང་པདྨའི་སྡོང་པོ་ལ། །རྒྱལ་བའི་རྣམ་འཕྲུལ་རང་བཞིན་ལྷུན་གྱིས་གྲུབ། །མཚན་རྫོགས་དཔེ་བྱད་ཡོན་ཏན་ཚོགས་འབར་
བའི༑ །པདྨ་འབྱུང་གནས་བདག་བློའི་པད་མཚོ་སྐྱོངས། །སྒྲིབ་གཉིས་སྲོག་རྩ་བཅད་པའི་ཁྲག་རྒྱུན་གྱིས། །རབ་མྱོས་ཞི་ཁྲོ་ཀུན་
འདུས་བཀའ་བརྒྱད་ལྷ། །ཟབ་གཏེར་སྙིང་པོའི་བསྟན་སྐྱོང་རལ་གཅིག་སོགས། །བཀའ་སྲུང་དམ་ཅན་རྒྱ་མཚོས་ལས་ཀུན་
491



1
སྒྲུབས༑ །སྔོན་དུས་གསང་སྔགས་ཆོས་ཀྱི་སྒོར་ཞུགས་ནས། །ཚོམ་བུ་འབུམ་དང་བཅས་ཏེ་མངོན་སངས་རྒྱས། །ད་ཡང་སྔགས་འཆང་ཚོགས་རྣམས་ཆོས་ཐོག་ཏུ། །
འཚོགས་ཚད་སངས་ཀྱང་མཉམ་པོར་རྒྱ་བས་ན། །འདིར་འཇུག་པནི་སྐལ་པ་བཟང་ངོ་ཞེས། །ལེགས་པར་སོམས་ལ་དགའ་བའི་བཞིན་གྱི་མདངས། །རབ་གསལ་འཛུམ་
པའི་ཉམས་དང་ལྡན་པ་ཡིས། །རྣམ་གཡེང་སྣོད་ཀྱི་སྐྱོན་གསུམ་སྤོངས་ལ་ཉོན། །དེ་ཡང་འགྲོ་བ་ཡོངས་ཀྱི་སྔོན་ནས་མ་འདྲིས་པའི་མཛའ་བཤེས་ཆེན་པོ། མཉམ་མེད་རྒྱལ་
བ་ཤཱཀྱ་ཐུབ་པས། མཁའ་མཉམ་གྱི་འགྲོ་བ་ཡོངས་ལ་ཆོས་ཀྱི་སྒོ་མོ་མཐའ་ཡས་པ་ཞིག་གསུངས་ཀྱང་། ཚུར་བསྡུ་ན་ཡང་གསང་རྫོགས་པ་ཆེན་པོའི་ལམ་བཟང་འདིར་
འདུས་ཏེ། ཀློང་གསལ་ལས། སྟོན་པ་ཐུགས་རྗེ་ཆེན་པོ་ཡིས། །འདུལ་བྱེད་ཐེག་པ་མང་གསུངས་ཀྱང་། །ཡང་གསང་རྫོགས་པ་ཆེན་པོར་འདུས། །ཞེས་དང་། དགེ་
སློང་ཀུན་དགའ་མའི་ཞལ་ནས། དཔེར་ན་ཆུ་བོ་ཆེན་པོ་ལ། །ཆུ་ཕྲན་ཐམས་ཅད་འདུས་པ་བཞིན། །ཐེག་པ་རིམ་དགུའི་བསྟན་པ་ཡང་། །རྫོགས་པ་ཆེན་པོ་ཉིད་དུ་འདུས། །ཕྱི



ཨ
གསུམ་
༄༅། །གསུངས། དེ་ལྟ་བུའི་ཟབ་པའི་གདམས་པ་ཉམས་སུ་ལེན་པའི་གང་ཟག་རྣམས་ཡིད་ཆེས་པའི་ཕྱིར་ཐོག་མར་ཆོས་ཀྱི་ལོ་རྒྱུས་བརྗོད་དགོས་ཏེ།
རྒྱུད་ཉི་ཟླ་ཁ་སྦྱོར་ལས། ལོ་རྒྱུས་དོན་གྱིས་མ་བཤདན། །གསང་ཆེན་ངེས་པའི་བཀའ་འདི་ལ། །ཡིད་མི་ཆེས་པའི་སྐྱོན་དུ་འགྱུར། །ཞེས་དང༌། ཀློང་གསལ་ལས།
སྐལ་ལྡན་ངེས་ཤེས་བསྐྱེད་པའི་ཕྱིར། །བརྒྱུད་པའི་ལོ་རྒྱུས་བཤད་པར་བྱ། །ཞེས་གསུངས་པ་ལྟར། ཆོས་སྤྱིའི་ལོ་རྒྱུས་མདོ་ཙམ་ཞིག་བརྗོད་ན། བདག་ཅག་གི་སྟོན་པ་
འདི་ཉིད་དོན་དམ་པར། བསྐལ་པ་དཔག་ཏུ་མེད་པའི་སྔོན་རོལ་ནས་སངས་རྒྱས་ཏེ། གང་ལ་གང་འདུལ་གྱི་ཆོས་སྟོན་པ་ཡིན་ཏེ། མདོ་སྡེ་པདྨ་དཀར་པོ་ལས། བསྐལ་པ་
བྱེ་སྟོང་བསམ་གྱིས་མི་ཁྱབ་པ། །དེ་ཡི་གྲངས་ནི་སུས་ཀྱང་བཟུང་མེད་པར། །བྱང་ཆུབ་དམ་པ་འདི་ནི་ངས་རྙེད་དེ། །ངས་ནི་རྟག་ཏུ་ཆོས་ཀྱང་རབ་འཆད་དོ། །ཞེས་དང་།
དཔལ་འཁོར་ལོ་སྡོམ་པའི་ལོ་རྒྱུས་རྣམས་ལས་ཀྱང་བདག་ཅག་གི་སྟོན་པ་འདི་ཐོག་མ་མེད་པ་ནས་སངས་རྒྱས་ཏེ། སངས་རྒྱས་མ་ཐོག་བདེ་མཆོག་གི་རྒྱུད་རྒྱས་པར་གསུངས་



། རྫོགས་
པ་ལ། སེམས་ཅན་བསོད་ནམས་ཀྱི་དབང་གིས་རེས་འགའ་དར་ལ་རེས་འགའ་ནུབ་པར་འགྱུར་ཞེས་བཤད་པ་དང་། རྫོགས་པ་ཆེན་པོ་ནས་དཔལ་ཀུན་ཏུ་བཟང་པོ་སྔོན་ནས་
སངས་རྒྱས་ཏེ་ཆོས་གསུངས་པ་ཡིན་ཞེས་བཤད་པ་རྣམས་དོན་གཅིག་གོ །དེ་ལ་མདོ་སྡེ་དང་སྐྱེས་རབས་རྣམས་ནས་བྱང་ཆུབ་ཏུ་སེམས་བསྐྱེད་ཅིང་གྲངས་མེད་གསུམ་དུ་
ཚོགས་བསགས་ནས་སངས་རྒྱས་པར་གསུངས་པ་ནི་གདུལ་བྱ་སེམས་ཅན་རྣམས་ཀྱི་དོན་དུ་དེ་ལྟ་བུའི་ཚུལ་བསྟན་ནས་ཆོས་འཁོར་བསྐོར་བ་ཡིན་ཞིང་། མ་འོངས་པ་ན་ཡང་དེ་
ལྟ་བུའི་མཛད་པ་ཡང་ཡང་སྟོན་པར་གསུངས་ཏེ། ཡབ་སྲས་མཇལ་བའི་མདོ་ལས། དཔའ་བོ་ཆེན་པོ་ཐབས་མཁས་ཆེ། །སེམས་ཅན་ཡོངས་སུ་སྨིན་མཛད་ཕྱིར། །བྱེ་བ་
ཕྲག་བརྒྱར་རྒྱལ་བ་ཉིད། །སངས་རྒྱས་ཉིད་དུ་བསྟན་གྱུར་ཀྱང་། །ད་དུང་ཡང་ནི་འདྲེན་པ་ཁྱོད། །སངས་རྒྱས་མང་པོར་སྟོན་པར་མཛད། །ཅེས་དང་། ཀུན་མཁྱེན་ཀློང་
ཆེན་རབ་འབྱམས་པས། བསྐལ་པ་གྲངས་མེད་བསམ་གྱིས་མི་ཁྱབ་པའི་སྔོན་རོལ་ཏུ་སངས་རྒྱས་ནས། སླར་ཡང་གདུལ་བྱའི་དོན་དུ་སེམས་བསྐྱེད་པ་དང་ཚོགས་བསགས་ཚུ
རྒྱས་ཉིད་དུ་བསྟན་སས་མཇལ་ནམས་ཀྱི་དོན་དུ་སྡེ་སྐྱེས་རབས



ཅ
བཞི་
༄༅། །པ་མཛད་པ་བཅུ་གཉིས་ཀྱི་ཚུལ་སྟོན་པར་འདོད། གསུངས། འོན་སྟོན་པ་ཐུགས་རྗེ་ཅན་གྱིས་སེམས་ཅན་ལ་གང་འདུལ་གྱི་ཆོས་ཇི་ལྟར་བསྟན་
ཞེ་ན། ཐོག་མར་ཆོས་སྐུའི་དབྱིངས་ལས་མ་གཡོས་བཞིན་དུ་དཔལ་ཀུན་ཏུ་བཟང་པོའི་སྐུར་བཞེངས་ནས་བཀའ་རྫོགས་པ་ཆེན་པོའི་རྒྱུད་སྡེ་དང་ཡོ་ག་རྣམས་གསུངས་པ་ཆོས་
སྐུའི་བསྟན་པ་ཡིན། ལོངས་སྐུ་རྣམ་སྣང་སོགས་སུ་བཞེངས་ནས་ཀྲྀ་ཡོག་སྡེ་གསུམ་གསུངས་པ་ལོངས་སྐུའི་བསྟན་པ་ཡིན་ལ། དེ་རྣམས་ནི་བསྐལ་པ་ཡར་དར་ལ་ཡང་དར་
བ་དང་མི་ཡུལ་དུ་ནུབ་ཀྱང་ལྷ་དང་གནོད་སྦྱིན་དང་ཊཀྐིའི་ཡུལ་དུ་དར་བ་དང་དེ་དག་གི་སྟོན་པ་ནི་གཅིག་ཏུ་སྤྲུལ་སྐུ་ཕྱག་ན་རྡོ་རྗེ་ཡིན་པས་མྱ་ངན་ལས་འདའ་བ་ཡང་མེད་ལ།
བཅོམ་ལྡན་འདས་མཆོག་གི་སྤྲུལ་སྐུའི་ཚུལ་གྱིས་སྡེ་སྣོད་གསུམ་གསུངས་པ་ནི་བསྐལ་པ་ཡང་ཡར་དར་དུ་མི་འབྱོན་ལ། སྟོན་པ་ཡང་མྱ་ངན་འདའ་ཚུལ་སྟོན། ཆོས་ཀྱང་
བསྟན་པའི་གནས་ཚད་རྫོགས་ནས་ནུབ་པར་གསུངས་པ་ཡིན་ནོ། །དེ་ལ་ད་ལམ་འཆད་པར་བྱ་བ་ནི་ཆོས་སྐུའི་བསྟན་པ་ཐེག་པ་དགུའི་ཡང་རྩེ་བཀའ་རྫོགས་པ་ཆེན་པོ་ཡིན་ཏེ།



ཉན་ཐོས་རང་རྒྱལ་བྱང་སེམས་གསུམ། །གང་ཟག་དབང་པོ་དམན་ལ་དགོངས། །ཀྲྀ་ཡ་ཡོ་ག་ཨུ་པ་གསུམ། །གང་ཟག་དབང་པོ་འབྲིང་ལ་དགོངས། །མ་ཧཱ་ཨ་ནུ་ཨ་ཏི་
གསུམ༑ །གང་ཟག་དབང་པོ་རབ་ལ་དགོངས། །ཞེས་གསུངས་སོ། །དེས་ན་ཐེག་པ་འོག་མ་འོག་མ་གོང་མ་གོང་མའི་ལམ་སྟེགས་ཡིན་ཏེ། ཇི་ལྟར་སྐས་ཀྱི་རིམ་པ་
བཞིན༑ །ཐེག་པའི་དོན་དུ་བསྟན་པ་དང་། །ཞེས་གསུངས་པ་ལྟར་གོ་ནས་གསུང་རབ་ཐམས་ཅད་གདམས་པར་འཆར་དགོས། ད་ནི་རྫོགས་པ་ཆེན་པོའི་ལོ་རྒྱུས་རྒྱས་པར་
བཤད་པ་ལ། རྒྱལ་བ་དགོངས་པའི་བརྒྱུད་ཚུལནི། ཡེ་ཐོག་དང་པོ་སངས་རྒྱས་དང་སེམས་ཅན་རིས་སུ་མ་ཕྱེ་བའམ། དེ་ལས་ཡན་དུ་ས་མཚམས་བཟུང་དུ་མེད་པ་ན་
དཔལ་ཀུན་ཏུ་བཟང་པོ་འཁྲུལ་མ་མྱོང་པར་གདོད་མའི་དབྱིངས་སུ་མངོན་པར་སངས་རྒྱས་ཏེ་སྐུ་དང་ཡེ་ཤེས་འདུ་འབྲལ་མེད་པའི་ངོར་བཞུགས་ཏེ། སྦྱོང་རྒྱུད་ལས། སངས་
རྒྱས་ཀུན་ལས་སྔར་སངས་རྒྱས། །ཞེས་དང་། མཚན་བརྗོད་ལས། དང་པོའི་སངས་རྒྱས་རྒྱུ་མེད་པ། །ཞེས་དང་། རྫོགས་ཆེན་གཞུང་རྣམས་ལས། དུས་གསུམ་ཙྩུ



།སངས་རྒྱས་ཀུན་གྱི་སྤྱི་མྱེས་ལྷ། །ཞེས་དང་། བླ་མ་མེད་པའི་གོང་རོལ་ན། །སངས་རྒྱས་ཀུན་ཏུ་བཟང་པོ་ཡོད། །ཅེས་སོགས་གསུངས་
པའི་དོན་ནོ། །དེར་སེམས་ཅན་རྣམས་ཀྱིས་རང་ངོ་མ་ཤེས་འཁྲུལ་ཏེ་འཁོར་བར་འཁྱམས་པས། དཔལ་ཀུན་ཏུ་བཟང་པོ་ཆོས་སྐུ་སྟོང་པའི་ངང་ལས་གཟུགས་ཀྱི་སྐུར་བཞེངས་
ཏེ་སྤྲུལ་པའི་འཁོར་ཞི་ཁྲོ་རབ་འབྱམས་རྣམས་ལ་བཀའ་རྫོགས་པ་ཆེན་པོའི་ཆོས་སྲས་གཅིག་ས་བོན་གྱི་རྒྱུད་ལ་སོགས་པ་གྲགས་སྟོང་བརྗོད་པ་དང་བྲལ་བར་དགོངས་པས་བྱིན་
གྱིས་བརླབས་སོ། །ཀུན་ཏུ་བཟང་པོ་དེས། ཡེ་ཤེས་ལྔའི་སྣང་ཆ་ལས་དག་པའི་ཞིང་ཁམས་ལྔར་རྒྱལ་བ་རིགས་ལྔ་འཁོར་ཚོམ་བུ་དང་བཅས་པ་བྱུང་སྟེ་འཁོར་རྣམས་ལ་
དགོངས་པ་བརྗོད་དུ་མེད་པར་ཆོས་སྟོན་ནོ། །རིགས་ལྔ་དེ་ལས་ཕྱོགས་བཅུའི་འཇིག་རྟེན་གྱི་ཁམས་ཚད་མེད་གྲངས་མེད་པ་རྣམས་སུ་ས་བཅུའི་དབང་ཕྱུག་སེམས་དཔའ་རྣམས་
ལ་རིགས་ལྔའི་དཀྱིལ་འཁོར་དཔག་ཏུ་མེད་པར་སྣང་བས་འགྲོ་བའི་དོན་མཛད་པ་དང་། ཕྱོགས་བཅུའི་འཇིག་རྟེན་གྲངས་མེད་པ་ན་འགྲོ་བ་རིགས་དྲུག་སོ་སོའི་ཐུབ་པ་དྲུག་ཏུ་
497



སྤེལ་ནས་འགྲོ་བའི་དོན་མཛད་ཚུལ་ནི་རྡོ་རྗེའི་ལྗགས་ཀྱིས་ཀྱང་བརྗོད་པར་དཀའ་བ་ཡིན་ལ། རེཞིག་མི་མཇེད་འདིར་སྤྲུལ་པ་རིམ་པར་འཕྲོ་ཚུལ་བཤད་ན། དང་པོ་བྱིན་
རླབས་མཆོག་གི་སྤྲུལ་པ་གསུམ་སྟེ། རིན་ཆེན་བརྒྱ་རྩ་གཅིག་ལས་གྲུབ་པའི་སངས་རྒྱས་ཀྱི་སྐུ་དང་
། རང་བྱུང་བསྟན་པོ་བུ་གཅིག་པའི་རྒྱུད་དང་
། ཆོས་ཉིད་ཀྱི་རྡོ་རྗེ་ཆག་
གང་བ་རྣམས་གཞོམ་གཞིག་དང་བྲལ་བར་བསྟན་པའི་བཙས་སུ་བཞུགས་སོ། །དེ་དག་གིས་སེམས་ཅན་གྱི་དོན་རྒྱ་ཆེན་པོ་བྱེད་པ་དང་། དེ་ནས་ཡེ་ཐོག་དང་པོར་སངས་རྒྱས་
མངོན་འཕགས་དྲན་པ་མགོན་ཞེས་བྱ་བ་བྱོན་ནས་རྫོགས་ཆེན་གསུངས་པས་འཁོར་ཁྲག་ཁྲིག་བདུན་ཅུ་སངས་རྒྱས་པ་ནས་བཟུང་ནས། བསྐལ་པ་རྩོད་ལྡན་ཞེས་བྱ་བར་སངས་
རྒྱས་གྲགས་པ་ཟད་པའི་འཇིག་རྟེན་མགོན་ཞེས་བྱ་བ་བྱོན་ནས་རྫོགས་ཆེན་གསུངས་པས་འཁོར་བཅུ་ཕྲག་དགུ་སངས་རྒྱས་པ་ཡན་གྱི་སངས་རྒྱས་བསྐལ་པའི་མགོན་པོ་དྲུག་ཅུ་རྩ་
ལྔ་བྱོན་པས་རྫོགས་པ་ཆེན་པོ་གསུངས་པ་ལ་བརྟེན་ནས་སེམས་ཅན་གྲངས་མེད་ཚད་མེད་པ་མངོན་པར་སངས་རྒྱས་སོ། །དེ་ཡང་ཞིང་འདིར་བསྐལ་པ་དང་པོ་དགའ་ལྡན་གླུ



༄༅། །བརྩེགས་པ་ཞེས་བྱ་བ་ན་སྤྲུལ་པ་རྡོ་རྗེ་འཆང་ཆེན་པོ་པདྨའི་སྟེང་དུ་རང་བྱུང་དུ་བྱོན་ཏེ། རྡོ་རྗེ་སེམས་དཔའ་དང་ཕྱག་ན་རྡོ་རྗེ་ལ་རྫོགས་པ་ཆེན་པོ་
དགོངས་པས་བྱིན་གྱིས་བརླབས་པར་མཛད་དོ། །དེ་ནས་རྡོ་རྗེ་འཆང་དེ་ཉིད་ཁྱེའུ་སྣང་བ་བསམ་གྱིས་མི་ཁྱབ་པར་སྤྲུལ་ནས་འཁོར་སྐལ་བཟང་གི་སངས་རྒྱས་སྟོང་ལ་སྒྲ་ཐལ་
འགྱུར་སོགས་རྫོགས་པ་ཆེན་པོའི་རྒྱུད་བཅུ་བདུན་གསུངས་སོ། །དེ་ནས་གནས་མི་མཇེད་འཇིག་རྟེན་དུ་སྟོན་པ་འོདོ་མི་འཁྲུགས་པ་དང་། གནས་འོད་ཀྱི་ཕུང་པོར་སྟོན་པ་
འཇིགས་པ་སྐྱོབ་དང་། གནས་ཆགས་འབྱུང་མངལ་དུ་སྣང་བར་སྟོན་པ་གཞོན་ནུ་རོལ་པ་རྣམ་པར་བརྩེ་བ་དང་། གནས་འཚོ་བྱེད་གཞོན་ནུའི་ལྡུམ་རར་སྟོན་པ་རྡོ་རྗེ་འཆང་
དང༌། གསང་སྔགས་རོལ་པའི་དུར་ཁྲོད་དུ་སྟོན་པ་གཞོན་ནུ་དཔའ་བོ་སྟོབས་ལྡན་དང༌། གནས་སྲིན་པོ་རུ་ལུའི་སྒྲ་ལྡན་པར་སྟོན་པ་དྲང་སྲོང་ཁྲོས་པའི་རྒྱལ་པོ་དང༌།
བྱ་རྒོད་ཕུང་པོར་སྟོན་པ་གསེར་འོད་དམ་པ་དང་། སོག་པོ་གཡུ་སྨིན་གྱི་གནས་སུ་སྟོན་པ་བརྩེ་བས་རོལ་པའི་བློ་གྲོས། བྱ་རྒོད་ཕུང་པོར་སྟོན་པ་འོད་སྲུངས་བགྲེས་པོ་དང༌།



རྡོ་རྗེ་གདན་དུ་མངོན་རྫོགས་རྒྱལ་པོ་དང་། སེར་སྐྱའི་གནས་སུ་སྟོན་པ་ཤཱཀྱ་ཐུབ་པའི་བར་དུ་བྱོན་ཏེ། དེ་ཡང་སྟོན་པ་ལོངས་སྐུའི་ཆ་ལུགས་སུ་བཞུགས་པ་རྣམས་ཀྱིས་ནི་
གསང་སྔགས་བླ་མེད་དང་ཁྱད་པར་རྫོགས་པ་ཆེན་པོ་ཁོ་ན་གསུངས་ཤིང༌། སྤྲུལ་སྐུའི་ཆ་ལུགས་ཅན་རྣམས་ཀྱིས་དངོས་སུ་གདུལ་བྱ་ཐུན་མོང་པ་ལ་སྡེ་སྣོད་གསུམ་གསུངས་
ནས་ཐུན་མོང་མ་ཡིན་པའི་གདུལ་བྱ་རྣམས་ལ་ཧེ་རུ་ཀ་ལ་སོགས་པའི་སྐུར་བཞེངས་ནས་གསང་སྔགས་བླ་མེད་དང་རྫོགས་པ་ཆེན་པོའི་རྒྱུད་གཞུང་གསུངས་པ་ཡིན་ལ།
ཐེག་པ་ཐུན་མོང་བའི་མདོ་སྡེ་རྣམས་ལ་སྟོན་པ་གཞན་དེ་རྣམས་མ་གྲགས་པ་ཡང་སྡེ་སྣོད་གསུམ་སོགས་མ་གསུངས་པས་མ་བགྲངས་པའོ། །དེ་ལ་སྟོན་པ་བཅུ་གཉིས་ནས་མ་
འོངས་བྱམས་པ་ནས་མོས་པའི་བར་གྱི་སངས་རྒྱས་སྟོང་པོ་ཐམས་ཅདནི་ངོ་བོ་ཀུན་ཏུ་བཟང་པོ་ཉིད་ཡིན་པ་ལ། དགོངས་པ་ཆོས་ཉིད་ལས་མི་གཡོ་བར་རིམ་པ་ལྟར་བྱོན་པས་
རྒྱལ་བ་དགོངས་པའི་བརྒྱུད་པ་ཞེས་བྱའོ། །དེ་ནས་རིག་འཛིན་བརྡའི་བརྒྱུད་པ་ནི། དཔལ་ཀུན་ཏུ་བཟང་པོའི་འོད་ཟེར་ལས་སངས་རྒྱས་བཞི་བཅུ་རྩ་གཉིས་སུ་ཤར། སྐུ་



བདུན་
།གསུང་ཐུགས་ཀྱི་འཁོར་བྱེ་བ་ཕྲག་རེ་རེ་ལ་རིགས་གསུམ་མགོན་པོར་སྤྲུལ་ནས་སྤྲུལ་པ་འཇིག་རྟེན་ཁྱབ་པར་བཀྱེ་སྟེ་ཆོས་སྟོན་ཏོ། རྒྱནག་རི་བོ་
རྩེ་ལྔ་ན་རྗེ་བཙུན་འཇམ་པའི་དབྱངས་ཀྱིས་ལྷ་དང་དྲང་སྲོང་རྣམས་ལ་ཆོས་སྟོན་ཅིང་བཞུགས་སོ། །ལྷོ་ཕྱོགས་རི་བོ་གྲུ་འཛིན་གྱི་རྩེ་ན་འཕགས་པ་སྤྱན་རས་གཟིགས་ཀྱིས་དྲི་ཟ་
དང་ལྷ་ཀླུ་རྣམས་ལ་ཆོས་སྟོན་ཅིང་བཞུགས་སོ། །བྱང་ཕྱོགས་ལྕང་ལོ་ཅན་ན་གསང་བའི་བདག་པོས་གནོད་སྦྱིན་དང་རིག་འཛིན་རྣམས་ལ་ཆོས་སྟོན་ཅིང་བཞུགས་སོ། །ནུབ་
བྱང་ཕྱོགས་ཨོ་རྒྱན་གཎྜིའི་གཙུག་ལག་ཁངན་རྗེ་བཙུན་རྡོ་རྗེ་རྣལ་འབྱོར་མས་ཌཱཀྐི་དང་ཞིང་སྐྱོང་རྣམས་ལ་ཆོས་སྟོན་ཅིང་བཞུགས་སོ། །ཡུལ་ཉི་ཤུ་རྩ་བཞིའི་གནས་ཆེན་རྣམས་
སུ་དཔའ་བོ་དང་ཊཀྐི་ཉི་ཤུ་རྩ་བཞིས་ཤ་ཟ་དང་ཞིང་སྐྱོང་རྣམས་ལ་ཆོས་སྟོན་ཅིང་བཞུགས་ཀྱང་གྲུབ་པ་ཐོབ་པ་མ་གཏོགས་ཕལ་བའི་མིས་མི་མཐོང་ངོ༌། །དེ་ནས་དཔལ་ཀུན་ཏུ་
བཟང་པའི་སྐུ་གསུང་ཐུགས་ཀྱི་སྤྲུལ་པ་རིགས་གསུམ་མགོན་པོས་བཀའ་རྫོགས་པ་ཆེན་པོའི་ཆོས་མཁའ་འགྲོ་མ་སྨུག་ནག་རལ་པ་ཅན་ལ་གསུངས་པས། མཁའ་འགྲོ་མ་



འབུམ་ཕྲག་དྲུག་ཅུ་རྩ་བཞི་མངོན་པར་རྫོགས་པར་སངས་རྒྱས་སོ། །འཇམ་དཔལ་གྱིས་རི་རབ་ཀྱི་རྩེར་བྱོན་ནས་ལྷ་ཚངས་པ་ལ་བཀའ་རྫོགས་པ་ཆེན་པོའི་ཆོས་གསུངས་པས་
ཚངས་པ་འཁོར་འབུམ་ཕྲག་དང་བཅས་ཏེ་སངས་རྒྱས། རྣམ་པར་རྒྱལ་བའི་ཁང་བཟང་དུ་བྱོན་ནས་ལྷ་དབང་བརྒྱ་བྱིན་ལ་བཀའ་རྫོགས་པ་ཆེན་པོ་གསུངས་པས་འཁོར་འབུམ་
ཟླཕྲག་གཅིག་སངས་རྒྱས་སོ། །ལྷ་གནས་གསུམ་དུ་བྱོན་ནས་ལྷའི་དབང་པོ་གྲགས་ལྡན་ཕྱོགས་སྐྱོང་ལ་བཀའ་རྫོགས་པ་ཆེན་པོ་གསུངས་པས་འཁོར་རིག་འཛིན་འབུམ་ཕྲག་ལྔ་
བརྒྱ་སངས་རྒྱས། འཛམ་བུ་གླིང་དུ་ལི་ཙྪ་བའི་དྲི་མ་མེད་པར་གྲགས་པ་ལ་གསུངས་པས་འཁོར་འབུམ་ཕྲག་གཅིག་སངས་རྒྱས་སོ། །དེ་ནས་སྤྱན་རས་གཟིགས་འོག་ཕྱོགས་
རྒྱ་མཚོའི་ཀློང་གཏིང་དུ་བྱོན་ནས་ཀླུའི་རྒྱལ་པོ་འཇོག་པོ་ལ་བཀའ་རྫོགས་པ་ཆེན་པོ་གསུངས་པས་འཁོར་འབུམ་ཕྲག་གཅིག་སངས་རྒྱས་སོ། །རི་རབ་ཀྱི་ལྷོ་ནུབ་ཏུ་སྲིན་པོ་བློ་
གྲོས་ཐབས་ལྡན་ལ་བཀའ་རྫོགས་པ་ཆེན་པོ་གསུངས་པས་འཁོར་ལྔ་བརྒྱ་སངས་རྒྱས་སོ། །འཛམ་བུའི་གླིང་འདིར་བྱོན་ནས་ཨོ་རྒྱན་ཡུལ་དང་རྒྱ་གར་དང་སིང་གྷ་ལ་དང༌།



ལ
༄༅། ཁ་ཆེ་དང༌། ལི་ཡུལ་དང་། ས་ལའི་ཡུལ་དང་། བོད་ཡུལ་དང་། ཐུགས་རྗེ་ཆེན་པོའི་ཞིང་ཁམས་བདུན་དུ་སྤྲུལ་པའི་རྒྱལ་པོ་བདུན་ལ་
བཀའ་རྫོགས་པ་ཆེན་པོ་གསུངས་པས། སྤྲུལ་པའི་རིག་འཛིན་འབུམ་ཕྲག་གཅིག་རེ་སངས་རྒྱས་སོ། །ཕྱག་ན་རྡོ་རྗེས་རི་རབ་ཀྱི་བྱང་ཕྱོགས་སུ་གནོད་སྦྱིན་སྐར་མདའ་གདོང་
# ཅན་ལ་བཀའ་རྫོགས་པ་ཆེན་པོ་གསུངས་པསཾ་འཁོར་སྟོང་ཕྲག་གཅིག་སངས་རྒྱས། བར་སྣང་དུ་བྱོན་ནས་གཟའི་རྒྱལ་པོ་དྲག་ཤུལ་ཅན་ལ་བཀའ་རྫོགས་པ་ཆེན་པོ་གསུངས་
ཀླུ་|པས་འཁོར་འབུམ་ཕྲག་བརྒྱད་སངས་རྒྱས། དེ་ནས་ཁྱད་པར་དུ་གསང་སྔགས་རྫོགས་པ་ཆེན་པོ་མི་ཡུལ་དུ་བྱོན་ཚུལ་ནི། ཐེག་ཆེན་གྱི་མདོ་ཕལ་ཆེར་དང་གསང་སྔགས་ཀྱི་
རྒྱུད་སྡེ་རྣམས་ལྷ་ཡུལ་དང་མཁའ་འགྲོའི་ཕྱག་ཏུ་བཞུགས་པ་ལ་སངས་རྒྱས་འདས་ནས་ལོ་ཉི་ཤུ་རྩ་བརྒྱདན། རི་བོ་མེ་རི་འབར་བའི་རྩེ་མོར་དམ་པའི་རིགས་ཅན་ལྔ་འདུས་
ནས་གདུང་ཚིག་ཉི་ཤུ་རྩ་གཅིག་གིས་གསང་བདག་ལ་གསོལ་བ་བཏབ་པས་ཕྱག་ན་རྡོ་རྗེས་བྱིན་གྱིས་བརླབས་ཏེ། ས་གཞི་གསེར་དུ་སྣང་བ་དང་མེ་ཏོག་གི་ཆར་བབས་པ་



སོགས་ལྟས་བཟང་པོ་དང་བཅས་རྒྱལ་པོ་ཛའི་ཕོ་བྲང་དུ་གསང་སྔགས་རྒྱུད་སྡེ་མང་པོ་དང་། ཧྥིན་ལན་དྲའི་གཙུག་ལག་ཁང་དུ་མཚན་ཉིད་སྡེ་གསུམ། ཝཱ་རཱན་སཱིར་ཀྲི་ཡའི་
སྡེ༑ རི་བོ་མེ་རི་འབར་བའི་རྩེ་མོར་ཡོ་གའི་རྒྱུད་སྡེ། རྒྱལ་པོ་ཛའི་ཁང་སྟེང་དུ་མ་ཧཱ་ཡོ་ག །སིངྒ་ལའི་ནགས་ཚལ་དུ་ཨ་ནུ་ཡོ་ག །ཨོ་རྒྱན་དྷན་ཀོ་ཤའི་མཚོ་གླིང་དུ་ཨ་ཏི་
ཡོ་གའི་རྒྱུད་སྡེ་རྣམས་བབས་པས་ན་མདོ་རྒྱུད་ཕལ་ཆེར་གནམ་ཆོས་ཁོ་ན་ཡིན་ནོ། །ཁྱད་པར་ཨོ་རྒྱན་ཐོར་ཅོག་ཅན་གྱི་ཡུལ་དུ་བྱིས་པ་ལོ་བརྒྱད་པ་གཅིག་གིས་རྡོ་རྗེ་སེམས་
ལྷོ་དཔའི་ཞལ་གཟིགས་ཏེ་རྫོགས་པ་ཆེན་པོའི་རྒྱུད་སྡེ་འབུམ་ཕྲག་དྲུག་ཅུ་རྩ་བཞི་དངོས་སུ་གསན་ཏེ་ཐུགས་སུ་ཆུད་ནས་པཎྜི་ཏ་ལྔ་བརྒྱ་དང་རྩད་པས་མ་ཐུབ་སྟེ་པཎྜི་ཏ་རྣམས་ཀྱིས་
ཕྱག་འཚལ་ཞིང་སངས་རྒྱས་ཀྱི་སྤྲུལ་པར་ཐག་ཆོད། རྒྱལ་པོ་དགའ་བས་དགའ་རབ་རྡོ་རྗེར་བཏགས། རྫོགས་པ་ཆེན་པོའི་རྒྱུད་སྡེ་ཐམས་ཅད་ཡི་གེར་བཀོད། ནམ་མཁའི་
སྤྲིན་གསེབ་ཏུ་འབྱོན་པ་སོགས་རྫུ་འཕྲུལ་བསྟན་ཅིང་མི་དང་ཊཀི་རྣམས་ལ་བཀའ་རྫོགས་པ་ཆེན་པོའི་ཆོས་ཀྱི་འཁོར་ལོ་བསྐོར་བས་འཁོར་འབུམ་ཕྲག་གསུམ་སངས་རྒྱས་སོ། །



།དེའི་ཚེ་པཎྜི་ཏ་འཇམ་དཔལ་བཤེས་གཉེན་ལ་འཇམ་དཔལ་གྱིས་ལུང་བསྟན་ཏེ་སློབ་དཔོན་དགའ་རབ་རྡོ་རྗེ་དང་མཇལ་ནས་རྫོགས་པ་ཆེན་པོའི་ཆོས་
ཐམས་ཅད་གསན། ཁོང་གིས་རྫོགས་པ་ཆེན་པོའི་རྒྱུད་འབུམ་ཕྲག་དྲུག་ཅུ་རྩ་བཞི་ལ་སེམས་སྡེ་ཀློང་སྡེ་མན་ངག་གི་སྡེ་གསུམ་དུ་ཕྱེས་ནས་བཀའ་གཏེར་སྙན་བརྒྱུད་གསུམ་དུ་
བྱས་ནས་དར་བར་མཛད་དོ། །འཁོར་འབུམ་ཕྲག་བརྒྱ་དང་བཅས་སངས་རྒྱས་སོ། །དེའི་ཚེ་རྒྱ་ནག་གི་མཁས་པ་ཤཱི་སིདྷ་ལ་སྤྱན་རས་གཟིགས་ཀྱིས་ལུང་བསྟན་ནས་ས་ལ་ཁྲུ་
གང་མ་རེག་པར་བྱོན་པས་ཞག་དགུ་ནས་རྒྱ་གར་དུར་ཁྲོད་སོ་ས་གླིང་དུ་ཕེབས་ཏེ་སློབ་དཔོན་འཇམ་དཔལ་བཤེས་གཉེན་དང་མཇལ་ནས་རྫོགས་པ་ཆེན་པོའི་ཆོས་ཐམས་ཅད་
གསན་ཏེ། རྡོ་རྗེ་གདན་ནས་གཏེར་ཡང་བཏོན་ནས་རྒྱ་གར་དུ་དར་བར་མཛད་དོ། །དེར་འཁོར་འབུམ་ཕྲག་བདུན་དང་བཅས་ཏེ་སངས་རྒྱས་སོ། །དེའི་ཚེ་རྒྱ་གར་ནུབ་ཕྱོགས་
ཀྱི་པཎྜི་ཏ་བི་མ་ལ་མི་ཏྲ་དང་རྒྱ་གར་ཤར་ཕྱོགས་ཀྱི་པཎྜི་ཏ་ཡེ་ཤེས་མདོ་གཉིས་ལ་རྡོ་རྗེ་སེམས་དཔས་ལུང་བསྟན་ནས་ཤྲཱི་སེངྷ་དང་མཇལ་དུ་བྱོན་པ་དང་། ཨོ་རྒྱན་རིན་པོ་ཆེ་བྱོན་



པ་དང་གསུམ་གྱིས་རྫོགས་པ་ཆེན་པོའི་ཆོས་རྣམས་རྫོགས་པར་གསན་ཏོ། བི་མ་མི་ཏྲ་འཁོར་དྲུག་འབུམ་དང་བཅས་ཏེ་སངས་རྒྱས་སོ། །དེ་ནས་ཨོ་རྒྱན་རིན་པོ་ཆེ་འོག་མིན་དུ་
བྱོན་ཏེ་ཀུན་ཏུ་བཟང་པོ་ལས་རྫོགས་པ་ཆེན་པོའི་རྒྱུད་སྡེ་དཔག་ཏུ་མེད་པ་གསན་ཏོ། །མཁའ་དབྱིངས་རྣམ་དག་གི་ཀློང་ནས་རྡོ་རྗེ་སེམས་དཔའ་ལས་མ་ཧཱ་ཡོ་གའི་རྒྱུད་སྡེ་དཔག་
ཏུ་མེད་པ་གསན་ཏོ། བཀོད་པ་ལྷུན་འགྲུབ་ཏུ་ཀུན་ཏུ་བཟང་པོ་ལས་སྤྱི་ཏི་ཡོ་གའི་རྒྱུད་སྡེ་དཔག་ཏུ་མེད་པ་གསན་ཏོ། སྤྲིན་ནག་འདུས་པའི་དུར་ཁྲོད་དུ་ཕྱག་རྡོར་གྱི་སྤྲུལ་པ་དེ་བ་
ཛཱི་བཟང་སྐྱོང་ལས་ཨ་ཏི་ཡོ་གའི་རྒྱུད་སྡེ་དཔག་ཏུ་མེད་པ་གསན་ཏོ། མཁའ་སྤྱོད་རིག་འཛིན་གྱི་གནས་སུ་མཁའ་འགྲོ་གསང་བ་ཡེ་ཤེས་ལ་དབང་རྣམས་ཞུས་སོ། །བྲག་ཕུག་མ་
རཏི་ཀར་སངས་རྒྱས་སྣང་བ་མཐའ་ཡས་ཞལ་གཟིགས་ནས་ཐུགས་རྗེ་ཆེན་པོ་ལྟ་བ་ཡང་ཐོག་གི་རྒྱུད་སོགས་རྫོགས་ཆེན་དང་འབྲེལ་བའི་རྒྱུད་གདམས་ངག་མང་དུ་གནང་ངོ་། །
ཨོ་རྒྱན་རིན་པོ་ཆེས་བཀའ་རྫོགས་པ་ཆེན་པོ་གསུངས་པས་ཐོག་མར་འཁོར་འབུམ་ཕྲག་བཅུ་གསུམ་མངོན་པར་རྫོགས་པར་སངས་རྒྱས་སོ། །དེ་ཡན་ཆད་རིག་འཛིན་བརྡའི་



།བརྒྱུད་པའོ། །དེ་ནས་སྤྲུལ་པའི་རིག་འཛིན་ཐམས་ཅད་བཀའ་བགྲོས་ནས་འཛམ་བུའི་གླིང་འདིར་གདུལ་བྱ་ཐབས་ཀྱི་ཆོས་བྱེ་བ་དྲུག་འབུམ་བྱིན་
གྱིས་བརླབས་ཏེ་བཞག་གོ །གྲོལ་བྱེད་འབྲས་བུའི་ཚོས་བདུན་འབུམ་ཉིས་ཁྲི་བཀའ་བསྒོས་ཏེ་བཞག་གོ །ཟབ་མོ་རེག་གྲོལ་གྱི་ཆོས་ས་ཡ་དྲུག་འབུམ་གཏེར་དུ་སྦས་སོ། །
སྙན་བརྒྱུད་ཐོས་གྲོལ་གྱི་ཆོས་འབུམ་ཕྲག་གཅིག་དང་སུམ་སྟོང་གབ་སྦས་སུ་བཞག་སྟེ་མ་འོངས་པའི་སེམས་ཅན་དབང་པོ་ཡང་རབ་རྣམས་གྲོལ་བྱེད་འབྲས་བུའི་ཆོས་ལ་སྤྱོད་
# ཤེས་པ་དང་། རེག་གྲོལ་གཏེར་དང་ཕྲད་པ་ཐམས་ཅད་དང༌། ཐོས་གྲོལ་སྙན་བརྒྱུད་འཆང་བ་ཐམས་ཅད་སྐྱེ་བ་རེ་རེས་ཕྱིར་མི་ལྡོག་པའི་ཡང་དག་པར་རྫོགས་ཏེ་འཚང་རྒྱ་
བར་འགྱུར་རོ། །ཕྱི་མའི་དུསན་དེ་ལྟར་འཚང་རྒྱ་བའི་གང་ཟག་འཛམ་བུའི་གླིང་དུནམ་མཁའི་སྐར་མ་ཙམ་འབྱུང་ངོ་ཞེས་ལུང་བསྟན་ཏོ། །ཁྱད་པར་ཚེ་ལོ་དྲུག་ཅུ་ཁ་རལ་ནས་
བཟུང་སྟེ་ཚེ་ལོ་བཅུ་པ་ལ་ཐུག་གི་བར་འདིར་རྫོགས་པ་ཆེན་པོའི་ཐུགས་ཀྱི་བསྟན་པའི་དུས་ཡིན་པས། ཡིད་སྒྲིབ་རང་བཞིན་གྱིས་དག་ཅིང་རྫོགས་ཆེན་སྒོམ་པ་ཉམས་དང་
།



རྟོགས་པ་འཁྲུངས་སླ་བར་ཡང་སྒྲ་ཐལ་འགྱུར་ལ་སོགས་རྒྱུད་གཞུང་རྣམས་ནས་གསུངས་སོ། །དེ་ནི་བརྡ་བརྒྱུད་ཀྱི་འཕྲོས་ལགས་སོ། །གང་ཟག་སྙན་ཁུང་བརྒྱུད་པ་ནི།
རྗེ་བཙུན་འཇམ་དབྱངས་ཀྱི་སྤྲུལ་པ་རྒྱལ་པོ་ཁྲི་སྲོང་ལྡེ་བཙན་གྱི་རིང་ལ་ཨོ་རྒྱན་དུས་གསུམ་མཁྱེན་པ་དང་། པཎ་ཆེན་བི་མ་མི་ཏྲ་གཉིས་བོད་དུ་ཕེབས་ནས་སྤྱིར་མདོ་སྔགས་ཀྱི་
ཀླུ བསྟན་པ་མཁའ་ལ་ཉི་མ་ཤར་བ་ལྟར་མཛད་ཅིང་། ཁྱད་པར་པཎ་ཆེན་བི་མ་ལས་ཉང་བན་ཏིང་འཛིན་བཟང་པོ་དང་སློབ་དཔོན་བཻ་རོ་ཙན་སོགས་ལ་རྫོགས་པ་ཆེན་པོའི་རྒྱུད་བཅུ་
བདུན་སོགས་གནང་བ་ལས་བརྒྱུད་པ་ལ། བི་མ་ལའི་སྙིང་ཐིག་དང༌། བཻ་རོའི་སྙིང་ཐིག་སོགས་སུ་གྲགས་ཏེ། དེ་དག་གི་བརྒྱུད་པ་ལས་རྫོགས་ཆེན་བཀའ་མ་དར་རོ། །
གསང་སྐོར་སོགས་བཀའ་གཏེར་ཟུང་འཇུག་ཀྱང་དར་བས་གྲུབ་ཐོབ་ཕོ་མོ་ནམ་མཁའི་སྐར་ཚོགས་ཙམ་བགྲང་ལས་འདས་པ་ཞིག་བྱུང་ངོ༌། །གཏེར་ཆོས་སྨོན་ལམ་གྱི་བརྒྱུད་
པནི། དུས་གསུམ་མཁྱེན་པའི་ཨོ་རྒྱན་རིན་པོ་ཆེས་གསུངས་པ་རྣམས་མ་འོངས་གདུལ་བྱའི་དོན་དུ་ཡི་གེར་བཀོད་ནས་གཏེར་ཁ་བྱེ་བ་ཙམ་བོད་དུ་སྦས་པ་ལས། གུ་རུ་
རུཆེས་
508



།དབང་གི་བླ་རྫོགས་ཐུགས་གསུམ། སངས་རྒྱས་གླིང་པའི་དགོངས་འདུས་ཀྱི་རྫོགས་ཆེན། ལས་འབྲེལ་རྩལ་གྱི་མཁའ་འགྲོའི་སྙིང་ཐིག །རཏྣ་
གླིང་པའི་ཀློང་གསལ་སྙིང་ཐིག །སངས་རྒྱས་གླིང་པའི་རྡོ་རྗེ་སེམས་དཔའི་སྙིང་ཐིག །རིན་ཆེན་གླིང་པའི་རྫོགས་ཆེན་གཅིག་ཆོད་ཀུན་གྲོལ། པདྨ་གླིང་པའི་རིག་པ་རང་
ཤར་སོགས་རྒྱུད་མང་པོ། ཆོས་རྒྱལ་གཏེར་བདག་གླིང་པའི་རྫོགས་ཆེན་ཨ་ཏི་ཟབ་དོན། རིག་འཛིན་རྒོད་ལྡེམ་ཅན་གྱི་རྫོགས་ཆེན་དགོངས་པ་ཟང་ཐལ་སོགས་གཏེར་ཁ་དུ་མ་
《ནས་རྫོགས་པ་ཆེན་པོའི་ཆོས་སྐོར་དཔག་ཏུ་མེད་པ་གཏེར་ནས་བཏོན་པ་རྣམས་ནི་གཏེར་ཆོས་སྨོན་ལམ་གྱི་བརྒྱུད་པ་ཡིན་ནོ། །མཁའ་འགྲོ་གཏད་རྒྱའི་བརྒྱུད་པནི། ལྕེ་བཙུན་
སེངྒེ་དབང་ཕྱུག་ལ་མཁའ་འགྲོས་རྫོགས་པ་ཆེན་པོའི་པོ་ཏི་བདུན་བྲག་མེ་ལོང་འདྲ་བ་ནས་བཏོན་ཏེ་གཏད་པ་དང་། མངའ་བདག་ཉང་ལ་ཡེ་ཤེས་མཚོ་རྒྱལ་གྱིས་ཤོག་སེར་སྟག་
སྒྲོ་གང་གཏད་པ་དང་། མཁས་པ་ཀློང་ཆེན་རབ་འབྱམས་པའི་རྨི་ལམ་དུ་མཁའ་འགྲོས་གསེར་གྱི་དབུ་རྒྱན་བསྐོན་ཅིང་བྱིན་གྱིས་བརླབས་པས་རྫོགས་པ་ཆེན་པོའི་རྒྱུད་མན་



ངག་ཐམས་ཅད་ལ་མཁས་པར་གྱུར་པ་ཏེ། དེ་ལྟར་ཡེ་ཤེས་ཀྱི་ཌཱཀྐི་དང་ཆོས་བདག་མཁའ་འགྲོས་དངོས་སམ་ཉམས་དང་རྨི་ལམ་དུ་ལུང་བསྟན་ཅིང་གནང་བ་བྱིན་པ་ནི་མཁའ་
འགྲོ་གཏད་རྒྱའི་བརྒྱུད་པ་ཡིན་ནོ། །བཀའ་བབས་དོན་གྱི་བརྒྱུད་པ་ནི། བླ་མ་མཚན་ལྡན་ལ་ཉམས་ཁྲིད་ཞུས་སམ་མཚན་ཐོས་པ་ཙམ་མམ་ཉམས་རྨི་ལམ་དུ་བྱིན་གྱིས་
བརླབས་པས་ཉམས་རྟོགས་ཁྱད་པར་ཅན་སྐྱེས་ནས་ཆོས་དེའི་སྒོ་ནས་རང་གཞན་གྱི་དོན་རྒྱ་ཆེན་པོ་འགྲུབ་པ་ཡང་ཡིན་ལ། ཡང་གཏེར་ཆོས་རྣམས་ནི་ཆོས་བདག་ཏུ་ལུང་བསྟན་
གསལ་བ་དེ་ཡང་ཡིན་ཞིང་། རྗེ་རོལ་པའི་རྡོ་རྗེས་བི་མ་ལ་མི་ཏྲ་ཞལ་གཟིགས་པ་ཉིད་ཀྱི་མཛོད་སྤུར་ཐིམ་པས་རྫོགས་པ་ཆེན་པོའི་རྟོགས་པ་ཁྱད་པར་ཅན་འཁྲུངས་ནས་མགུར་
ཡང་བཞེངས། རྫོགས་ཆེན་གྱི་བསྟན་བཅོས་མཛད་པ་ལྟ་བུ་རྣམས་བཀའ་བབས་དོན་གྱི་བརྒྱུད་པ་ཡིན་ནོ། །བརྒྱུད་པ་དེ་རྣམས་ལས་དཔེར་ན་སེངྒེ་དང་རྒོད་ཀྱི་ཕྲུ་གུ་བཞིན་དུ་
གཅིག་ལས་གཅིག་ལྷག་པའི་མཁས་གྲུབ་ཀྱི་བླ་མ་མང་པོ་རྩ་བའི་བླ་མའི་བར་དུ་རིམ་པ་ལྟར་བྱོན་ཚུལ་རྣམས་བཀའ་བརྒྱད་ལ་སོགས་པའི་ཟབ་ཆོས་རྣམས་ཀྱི་ཐོག་མའི་བརྒྱུད་



།པའི་གསོལ་འདེབས་ཀྱི་ནང་ལྟར་ཡིན་ལ། བརྒྱུད་པ་དེ་རྣམས་ལས་བྱུང་བའི་བཀའ་གཏེར་གྱི་གདམས་པ་ཟབ་མོ་རྣམས་ཉམས་སུ་བླངས་པས།
སྔར་རྗེ་འབངས་ཉེར་ལྔ་ལ་སོགས་པ་ཚེ་གཅིག་ལུས་གཅིག་ལ་སངས་རྒྱས་པ་དང་། གཞན་ཡང་འཆི་ཁ་བར་དོར་གྲོལ་བ་མཐའ་ཡས་པ་བྱུང་སྟེ། པདྨ་བཀའ་ཐང་ལས།
ནམ་མཁའི་སྙིང་པོ་ཉི་མའི་ཟེར་ལ་ཆིབས། །སངས་རྒྱས་ཡེ་ཤེས་བྲག་ལ་ཕུར་པ་འདེབས། །རྒྱལ་བ་མཆོག་དབྱངས་རྟ་སྐད་ཐེངས་གསུམཐོན། །མཁར་ཆེན་མཚོ་རྒྱལ་
བསད་པའི་མི་རོ་སློང༌། །དཔལ་གྱི་ཡེ་ཤེས་མ་མོ་མངོན་སུམ་འཁོལ། །དཔལ་གྱི་སེངྒེ་ལྷ་སྲིན་བྲན་དུ་འཁོལ། །བི་རོ་ཙན་ཡེ་ཤེས་སྤྱན་དང་ལྡན། །མངའ་བདག་རྒྱལ་པོ་
ཏིང་འཛིན་མི་གཡོ་གྲུབ། །གཡུ་སྒྲ་སྙིང་པོ་རྟོགས་པ་མཆོག་དང་ལྡན། །ཛྙཱན་ཀུ་མ་རནི་རྫུ་འཕྲུལ་སྟོན། །རྡོ་རྗེ་བདུད་འཇོམས་རླུང་ལྟར་ཐོགས་པ་མེད། །ཡེ་ཤེས་དབྱངས་
ནི་མཁའ་སྤྱོད་གནས་སུ་གཤེགས། །སོག་པོ་ལྷ་དཔལ་གཅན་གཟན་གཉའ་ནས་འཛིན། །སྣ་ནམ་ཡེ་ཤེས་མཁའ་ལ་བྱ་ལྟར་ལྡིང་། །དཔལ་གྱི་དབང་ཕྱུག་ཕུར་པ་གདེངས་ g



ཚད་འགུམ། །ལྡན་མ་རྩེ་མང་མི་བརྗེད་གཟུངས་རྣམས་ཐོབ། །ཀ་བ་དཔལ་བརྩེགས་གཞན་གྱི་སེམས་རྣམས་ཤེས། །ཤུད་པུ་དཔལ་སེང་ཆུ་བོ་གྱེན་དུ་ལྡོག །རྒྱལ་བའི་བློ་
གྲོས་རོ་ལངས་གསེར་དུ་བསྒྱུར། །ཁྱེའུ་ཆུང་ལོ་ཡིས་ནམ་མཁའི་བྱ་རྣམས་འཛིན། །དྲན་པ་ནམ་མཁའ་བྱང་ནས་འབྲོང་རྒོད་ཁུག །འོ་བྲན་དབང་ཕྱུག་ཆུ་ལ་ཉ་ལྟར་འཛུལ། །
རྨ་ཐོག་རིན་ཆེན་ཕ་བོང་ཟས་སུ་ཟ། །དཔལ་གྱི་རྡོ་རྗེ་རི་བྲག་ཐོགས་པ་མེད། །ལང་འགྲོ་དཀོན་མཆོག་ཐོག་ཆེན་མདའ་ལྟར་འཕེན། །རྒྱལ་བ་བྱང་ཆུབ་མཁའ་ལ་སྐྱིལ་ཀྲུང་
།བཅའ༑ །ཞེས་དང་། ཀུན་མཁྱེན་ཀློང་ཆེན་རབ་འབྱམས་པའི་ཞལ་ནས། བསྟན་པ་སྔ་དར་གྱི་དུས་ན་བསམ་ཡས་མཆིམས་ཕུར་གྲུབ་ཆེན་ཉི་ཤུ་རྩ་ལྔ། ལྷ་ས་དང་ཡེར་པར་
གྲུབ་ཆེན་བརྒྱ་རྩ། ལྷོ་བྲག་མཁར་ཆུར་ཉི་ཤུ་རྩ་གཅིག །དཔལ་ཆེན་ཆུ་བོ་རིར་སུམ་ཅུ་རྩ་ལྔ་སོགས་བྱོན་པ་རྣམས་ཀྱིས་རྡོ་རྗེའི་གླུ་དང་མགུར་བཞེངས་པ་བསམ་གྱིས་མི་ཁྱབ་
གསུངས༑ ་ཕྱག་ན་པདྨའི་རྣམ་འཕྲུལ་རྒྱལ་དབང་ལྔ་པ་རིན་པོ་ཆེའི་ཞལ་ནས། པད་འབྱུང་བི་མ་ལ་དང་བཻ་རོ་དང་། །བཀའ་གཏེར་ལས་འོངས་སྔ་འགྱུར་རྫོགས་པ་ཆེ།



ལ
༄༅། །མཁས་བླུན་བར་མ་གང་གིས་ཉམས་བླངས་ཀྱང་། །ཚེགས་ཆུང་དོན་ཆེ་འཕྲུལ་གྱི་གནད་གསང་ཟབ། །དཔེར་ན་མི་ཕམ་མགོན་པོ་ཆེས་རྒས་
པ༑ །བཻ་རོས་ཚེ་དེར་བྱང་ཆུབ་ལམ་ལ་ཁྲིད། །རྒྱ་བོད་གཉིས་ཀར་རྟོགས་གྲོལ་དུས་མཉམ་དུ། །བྱུང་བའི་ངོ་མཚར་ལོ་རྒྱུས་ཕ་མཐའ་ཡས། །ཞེས་དང་། ཀུན་མཁྱེན་ཐོའུ་
a ཀྭན་རིན་པོ་ཆེའི་ཞལ་ནས། དྲུག་ལྡན་བརྒྱུད་པའི་ཆུ་བོ་གཅིག་ཏུ་འཁྱིལ། །གདམས་ངག་ལ་སོགས་རིན་ཆེན་གཏེར་གྱིས་བཀང་། །གྲུབ་མཆོག་ཀླུ་དབང་འབུམ་ཕྲག་རོལ་
པའི་གནས། །རྙོགས་བྲལ་སྔ་འགྱུར་ཐེག་པའི་རྒྱ་མཚོ་ཞེས། །ས་ལམ་རིམ་པར་བགྲོད་པའི་ངལ་བ་ཡིས། །སངས་རྒྱས་གཞན་དུ་འཚོལ་ལ་ལྟོས་མིན་པར། །ཐོད་རྒལ་
ཁྲེགས་ཆོད་གདམས་པས་ཟག་བཅས་ཀྱི། །ཕུང་པོ་འོད་སྐུར་གྲོལ་བའི་ཆེ་བ་ཅན། །ཞེས་པ་ལ་སོགས་པ་ཚད་ལྡན་གྱི་མཁས་གྲུབ་རྣམས་ཀྱིས་བསྔགས་བརྗོད་མཐའ་ཡས་
སོ༴ །དེ་ལྟ་བུའི་ཟབ་པའི་གདམས་པ་ཉམས་སུ་ལེན་པའི་སྔགས་འཆང་གོས་དཀར་ལྕང་ལོ་ཅན་རྣམས་ལ་ཁྲིམས་སུ་བཅའ་བའི་རིམ་པ་ནི། ཀུན་གྱིས་ནམ་འཆི་ཆ་མེད་
513



བསམས་ནས་སྔར་རང་རང་གིས་ཁས་བླངས་པའི་སྡོམ་པ་དང་དམ་ཚིག་མིག་གི་འབྲས་བུ་བཞིན་བསྲུང་བ་གལ་ཆེ་སྟེ། རིག་འཛིན་ཆེན་པོ་དཔལ་ལྡན་བཀྲ་ཤིས་ཀྱི་ཞལ་ནས།
ལྷ་སྒྲུབ་མི་དགོས་དམཚིག་སྲུངས། །ལྷ་ཀུན་དམ་ཚིག་རྗེས་སུ་འབྲངས། །དམ་ཉམས་མཆོད་པ་ལྷས་མི་བཞེས། །དེ་བས་དམ་ཚིག་རྟག་ཏུ་སྲུངས། །ཞེས་གསུངས་པ་
ལྟར་བླ་མ་དང་མཆེད་གྲོགས་ཀྱི་དམ་ཚིག་བརྩི་དགོས། ཁྱད་པར་དུ་མི་རྟ་ཁྱི་གསུམ། ར་ལུག་གཡག་གསུམ། བྱ་རི་དྭགས་སོགས་སེམས་ཅན་གཞན་གྱི་སྲོག་གཅོད་པ་
དང༌། གཡོ་སྒྱུ་རྐུ་འཕྲོག་གི་སྒོ་ནས་གཞན་གྱི་ལག་ནས་མ་བྱིན་པའི་ནོར་ལེན་པ་དང་། གཞན་འཇིག་རྟེན་པས་བདག་ཏུ་བཟུང་བའི་ཆུང་མ་ལ་མི་ཚངས་བ་སྤྱོད་པ་དང་།
སེམས་ཅན་གཞན་བསླུ་བའི་ཕྱིར་རྫུན་ཆེན་པོ་སྨྲ་བ་དང་། ཚོགས་ཆང་དང་ཚེ་ཆང་མ་གཏོགས་མྱོས་འགྱུར་གྱི་ཆང་གི་རིགས་སུ་གྱུར་པ་རྣམས་ངོ་ལྐོག་གང་ནས་དུག་བཞིན་དུ་
སྤོང་དགོས་སོ། །འོན་ཆང་འདི་སྔགས་ཀྱི་དམ་ཚིག་ཏུ་བརྟེན་པར་གསུངས་པ་དེ་ཅི་ཡིན་སྙམན། དེནི་སྔགས་ཀྱི་སློབ་དཔོན་རྒྱལ་པོ་ཨིནྡྲ་བོ་དྷི་དང་རྡོ་རྗེ་དྲིལ་བུ་པ་དང་འབིར་ g



ཀ ༄༅། །ཝ་པ་ལ་སོགས་གྲུབ་ཐོབ་རྣམས་ཀྱིས་སྒོ་གསུམ་ལྷ་སྔགས་ཏིང་ངེ་འཛིན་དང་མ་བྲལ་བའི་ངང་ནས། ཡི་གེ་གསུམ་གྱིས་ཁ་དོག་བསྒྱུར་ཏེ་འོ་མ་
ལྟ་བུ། དྲི་དང་རོ་བསྒྱུར་ཏེ་ཆབ་ཚ་ལྟ་བུ། ནུས་པ་བསྒྱུར་ཏེ་བཟི་བ་དང་ར་རོ་བ་མེད་པར་འཐུང་བ་ཙམ་གྱིས་རང་བྱུང་ལྷན་ཅིག་སྐྱེས་པའི་ཡེ་ཤེས་རྟོགས་པར་ནུས་པ།
དཔེར་ན་བྲམ་ཟེ་ཆེན་པོ་ཐོད་པའི་ཆང་ལ་བརྟེན་ཏེ་སེམས་ཉིད་ཕྱག་རྒྱ་ཆེན་པོའི་རྟོགས་པ་ཤར་བ་དེ་ལྟ་བུ་བྱུང་ན་གསང་སྔགས་ཀྱི་དམ་ཚིག་ཏུ་བརྟེན་གསུངས་པ་ཡིན་གྱི།
༧ དེ་འདྲ་མ་ཡིན་པར་རང་དགར་བརྟེན་ན་ཚེ་འདིར་ཡང་བགེགས་མང་པོས་གཙེས་ཏེ། སྨད་ཅིང་ཉམས་པར་གྱུར་ནས་ཕྱི་མར་དམྱལ་བ་ངུ་འབོད་དུ་སྐྱེ་བར་གསུངས་ཏེ།
བདེ་མཆོག་འབྱུང་བའི་སྡོམ་པ་འབྱུང་བར་མྱོས་བྱེད་ངེས་པར་འབྱུང་བའི་རིམ་པར་ཕྱེ་བ་ཉི་ཤུ་རྩ་དྲུག་པ་ལས། ཨོཾ་ཨཱཿཧཱུྃ།ཞེས་བྱ་སྔགས་ཀྱིས། །རྟག་ཏུ་བྱིན་གྱིས་བརླབས་
པར་བྱ། །ཧ་ཧོ་ཧིཞེས་བྱ་སྔགས་ཀྱིས། །སྦྱངས་པ་དང་ནི་རྟོག་བྱ་སྟེ། །ཡི་གེ་ཧསནི་ཁ་དོག་འཕྲོག །ཧོ་ཡིས་དྲིན་འཇོམས་པ་སྟེ། །ཡི་གེ་ཧཱུྃཡིས་ནུས་པ་བཅོམ། །
515



བདུད་རྩི་རྣམ་པར་བརྟེན་པར་བྱ། །ཧ་གསུམ་ལ་སོགས་དང་བྲལ་བར། །ཅི་སྟེ་དམ་ཚིག་ཅན་གྱིས་འཐུང་། །དེ་ལས་དུ་འགྱུར་ཐེ་ཚོམ་མེད། །སྔགས་ཀྱི་དངོས་གྲུབ་མི་
སྐྱེའོ། །སུ་ཞིག་ཆང་གིས་མྱོས་གྱུར་པ། །དེ་ལ་གེགས་ནི་མང་པོ་འབྱུང་། །སྔགས་པ་ཆང་གིས་མྱོས་གྱུར་པ། །འདོད་ལ་བརྐམ་ཞིང་འཁྲིག་པར་སྲེད། །རྒོད་ཅིང་གླུནི་
དེ་བཞིན་ལེན། །འཐབ་མོ་ལ་སོགས་རྣམ་པར་འཁྲུལ། །སྨོད་ཅིང་ཉམས་པར་བྱེད་པ་སྟེ། །ངུ་འབོད་དམྱལ་བར་འཚོད་པར་འགྱུར། །རྣལ་འབྱོར་མ་རྣམས་ཁྲོས་ནས་ནི། །
དེ་ལ་ནད་དང་མྱ་ངན་འཇིགས། །འཇིགས་པར་བྱེད་པ་རྣམས་གཙེས་ནས། །སྡིག་ཅན་དམྱལ་བར་ཁྲིད་པར་འགྱུར། །བླ་མ་ལ་འཁུ་བླ་མ་སྨོད། །སེམས་ཅན་འཁུ་ལ་སྦྱིན་
མི་བྱ། །བདུད་རྩི་དེ་ཉིད་དུག་དེ་ཉིད། །དངོས་གྲུབ་གྲུབ་པ་འབྲས་བུ་མེད། །སྔགས་པས་འདི་དག་སྤང་བར་ནི། །སྔོན་གྱི་སངས་རྒྱས་རྣམས་ཀྱིས་གསུངས། །ཙ་རུའི་
བཟའ་བ་བརྟེན་པ་དང་། །ཆོ་ག་ཡང་དག་ལྡན་པས་སྤྱད། །ཅེས་དང་། འབྲི་ཁུང་སྐྱོབ་པ་འཇིག་རྟེན་མགོན་པོའི་ཞལ་ནས། རྣལ་འབྱོར་བ་བསྐྱེད་རྫོགས་གཉིས་ཀྱི་ནུས་པ་



ལ ༄༅ ། །དང་ལྡན་ཞིང་། ཕྱིའི་འདོད་ཡོན་གྱིས་རང་རྒྱུད་ཟིལ་གྱིས་གནོན་མི་ནུས་པ། སྣང་བ་ལ་རང་དབང་བསྒྱུར་བ་སེངྒེ་ལྟ་བུའི་རྣལ་འབྱོར་པ་རྣམས་
ཀྱིས་ཉམས་ལེན་ལས། བོང་རྒན་ལྟ་བུ་མཐུ་མེད་པ་རྣམས་ཀྱིས་བྱས་ན་རང་རྨས་ཤིང་བསྣད་པར་འོངས་གསུངས། དེས་ན་ཆོསཐོག་གི་དུས་སུ་ཡང་ཚོགས་ཆང་ཐོད་ཕོར་
གང་རེ་ཙམ་མ་གཏོགས་ཚོགས་གྲལ་ནས་བཞག་མི་ཆོག །དེ་བཞིན་དུ་ཚོགས་ཤ་ཡང་རྣམ་གསུམ་དག་པའི་ཤ་ཚོགས་རྫས་གང་འཛོམས་མ་གཏོགས། དེ་ལ་དམིགས་ནས་
ཨ་སྲོག་གཅོད་པ་མེད། ཐ་མ་ཁའི་རིགས་སུ་གྱུར་པ་སྔགས་པ་རྣམས་ཀྱིས་འཐེན་མི་ཆོག །གཞན་གྱིས་ཀྱང་ཉེ་འཁོར་གང་ནས་ཀྱང་འཐེན་མི་རུང་། མཆེད་གྲོགས་ནང་ཕན་
ཚུན་ཁ་འཁོན་དང་ལག་འཛིང་གཏན་ནས་བྱེད་མི་ཉན། ཐམས་ཅད་ཚོགས་འཚོགས་དུས་སུ་ཞི་བ་དུལ་བ་བྱས་ཕེབས་དགོས། ཚོགས་གྲལ་དུ་བཞུགས་དུས་སུ་ཡང་ལོང་
གཏམ་ལབ་པ་དང་འཁྱོགས་ནས་སྡོད་པ་སོགས་གཞན་མི་དད་པ་བསྐྱེད་པའི་རིགས་སྤངས་ཏེ། ལུས་གནད་དྲང་པོར་བསྲངས་ནས་དད་ལྡན་དྭངས་བ་འདྲེན་པ་བྱེད་དགོས། བློ



འདོན་པ་དང་རོལ་མོ་དཀྲོལ་བ་རྣམས་ཀྱང་དབུ་མཛད་ཀྱིས་གང་བྱེད་པ་ལྟར་ཀུན་གྱིས་མཛད་དགོས། རང་གི་སྣང་བ་གང་དྲན་བྱས་འདོན་པ་དང་རོལ་མོ་དཀྲོལ་བ་མེད།
འདོན་པ་ཡང་སྔར་ཆོས་ཐོག་ཏུ་གང་བཙུགས་པ་རྣམས་ལྷག་ཆད་མེད་པར་དབྱངས་བྱས་བཏོན་ནས་སྒོ་གསུམ་ལྷ་སྔགས་ཏིང་འཛིན་དང་མི་འབྲལ་བར་བྱེད་དགོས། གཞན་
ཡང་རང་ནོར་ལ་སེར་སྣ་ཆེ་བ། མི་ནོར་ལ་ཧམ་པ་ཚ་བ། དོན་མེད་ཁོང་ཁྲོ་སྡང་བ། ཕྲག་དོག་དང་འགྲན་སེམས་བྱེད་པ་ཆོས་པའི་མཚང་ཡིན་པས་སྤང་དགོས། བླ་མ་ལ་
མོས་གུས་ཆེ་བ། མཆེད་གྲོགས་ལ་བརྩེ་གདུང་ཆེ་བ། སེམས་ཅན་ལ་སྙིང་རྗེ་ཆེ་བ། ཆོས་ལ་དག་སྣང་ཆེ་བ་རྣམས་ཆོས་པའི་ཁྱད་ཆོས་ཡིན་པས་སྒྲུབ་དགོས། དེ་ལྟར་
མདོར་ན་བླ་མ་དང་དགེ་བསྐུལ་གྱིས་བཅའ་ཡིག་བསྒྲགས་ནས་སྒྲིགས་ལམ་ཀུན་སྤྱོད་བསྡམ་དགོས། ཆོས་ཐོག་ཏུ་འཚོགས་པའི་དམ་ལྡན་སྔགས་འཆང་རྣམས་ཀྱིས་བླ་མ་
དགེ་བསྐུལ་གྱིས་མཛུབ་མོ་གར་བསྟན་ལྟར་བྱེད་དགོས། དེ་ལྟར་བླ་མ་དགེ་བསྐུལ་རྣམས་ཀྱིས་སྒྲིགས་མི་བསྡམ་པར་ངན་ལང་དུ་བཏང་། ཚོགས་པ་རྣམས་ཀྱིས་ཤེས་བཞིན་



ཨ ༄༅། །ཁྱད་དུ་བསད་ནས་སྒྲིགས་ལམ་ཀུན་སྤྱོད་བཤིག་ན། དུས་གསུམ་རྒྱལ་བ་ཐམས་ཅད་བསྐྱེད་པའི་ཆོས་སྐུ་ཀུན་ཏུ་བཟང་པོའི་ཐུགས་སྤྲུལ།
ཡེ་ཤེས་ཀྱི་སྤྱན་གཅིག་གི་བདག་མོ་དང་། སྦས་པའི་ཚུལ་གྱི་མིག་མང་འོད་འཕྲོ་ཅན་དང་། དམ་ཚིག་གི་རྡོ་རྗེ་ལག་ན་ཐོགས་པ་རྣམས་ཀྱིས་གཡེལ་མེད་བྱ་ར་མཛོད་ལ།
རྨི་ལམ་དང་ལྟས་ངན་པ་སྟོན་ལ་གང་ལ་གང་འཚམས་ཀྱི་ཆད་པ་ཆོད་ཅིག །བླ་མ་དགེ་བསྐུལ་བཅའ་ཡིག་གི་ནང་ལྟར་བྱེད་མཁན་རྣམས་ལ་ལུས་དང་གྲིབ་མ་བཞིན་དུ་
༧ འགྲོགས་ལ་འགལ་རྐྱེན་ཐམས་ཅད་སོལ། མཐུན་རྐྱེན་ཐམས་ཅད་སྒྲུབས་ལ་བདེ་སྐྱིད་ཉི་མ་བཞིན་དུ་འཆར་བའི་འཕྲིན་ལས་དང་སྡོང་གྲོགས་རྒྱ་ཆེན་པོ་མཛོད་ཅིག །དེ་ལྟར་
མཛད་པའི་སྔགས་འཆང་རབ་རྣམས་ཚེ་འདིར་འཚང་རྒྱ། འབྲིང་འཆི་ཁ་བར་དོར་འཚང་རྒྱ། ཐ་མ་རང་བཞིན་སྤྲུལ་སྐུའི་ཞིང་ཁམས་སུ་སྐྱེ། ཡང་མཐའ་ཡང་མ་འོངས་པའི་
སྐྱེ་བ་གསུམ་མམ་བདུན་ནམ་བཅུ་དྲུག་ཚུན་ཆད་ལ་འཚང་རྒྱ་བར་དཔལ་ཀུན་ཏུ་བཟང་པོ་རྡོ་རྗེ་འཆང་སོགས་ཀྱིསཾ་རྒྱུད་སྡེ་ཆེན་པོ་རྣམས་ལས་གསུངས་པའི་ཕན་ཡོན་རྣམས་



ཐུགས་ལ་བཞག་ནས་དགའ་བ་དང་སྤྲོ་བའི་སྒོ་ནས་ཆོས་ཐོག་ནམ་ཚུགས་པའི་དུས་སུ་སྔགས་འཆང་རྣམས་ཕེབས་ནས་བཅའ་ཡིག་གི་ནང་བཞིན་མཛད་པར་ཞུ། རྗེ་བཙུན་བླ་མ་
སྐུ་ཚེ་རབ་བརྟན་ཅིང་། །རྣམ་དཀར་འཕྲིན་ལས་ཕྱོགས་བཅུར་རྒྱས་པ་དང་། །མདོ་སྔགས་བསྟན་པའི་སྒྲོན་མེ་ས་གསུམ་གྱི། །འགྲོ་བའི་མུན་སེལ་རྟག་ཏུ་གནས་གྱུར་ཅིག །
ཀྵ རྒྱལ་བ་ཀུན་གྱི་ཉེ་ལམ་གཅིག་པུ་རུ། །རྒྱལ་བས་ཡོངས་བསྔགས་ཐེག་མཆོག་རྫོགས་པ་ཆེ། །རྒྱལ་དབང་པདྨའི་རིང་ལུགས་རྙིང་མ་པའི། །རྒྱལ་བསྟན་ཕྱོགས་བཅུར་རྒྱས་
པའི་བཀྲ་ཤིས་ཤོག །བསྟན་པའི་དཔལ་གྱུར་བླ་མའི་ཞབས་པད་བརྟན། །བསྟན་འཛིན་སྐྱེས་བུས་ས་སྟེང་ཡོངས་ལ་ཁྱབ། །བསྟན་པའི་སྦྱིན་བདག་མངའ་ཐང་འབྱོར་པ་
རྒྱས༑ །བསྟན་པ་ཡུན་རིང་གནས་པའི་བཀྲ་ཤིས་ཤོག །བསོད་ནམས་དར་རྒྱས་རི་རྒྱལ་ལྷུན་པོ་བཞིན། །སྙན་གྲགས་ཆེན་པོས་ནམ་མཁའ་བཞིན་དུ་ཁྱབ། །ཚེ་རིང་ནད་
མེད་གཞན་དོན་ལྷན་གྱིས་གྲུབ། །ཡོན་ཏན་རྒྱ་མཚོ་མཆོག་གི་བཀྲ་ཤིས་ཤོག །ཅེས་བཅའ་ཡིག་ཆོས་ཀྱི་སྒོ་འབྱེད་ཅེས་བྱ་བ་འདི་ནི་དད་གཏོང་བློ་གྲོས་མཆོག་མངའ་ཉང་གི་མཚམས་པ་དང་། དབུ་མཛད་སྐལ་བཟང་



བཅུ་བདུན་
༄༅།
།སྐྱབས་དང་དགེ་བསྐུལ་ཚག་ལོ་སོགས་སྔགས་མང་གིས་བསྐུལ་ངོར། ཆོས་ཀྱི་ལོ་རྒྱུས་རྣམས་མཁས་གྲུབ་ར་ག་ཨ་སྱེས་མཛད་པའི་རྫོགསཆེན་སངས་རྒྱས་ལག་བཅང་གི་ནང་ལྟར་དང་། མགོ་ཡི་མཆོད་
བརྗོད་དང་མཇུག་གི་སྨོན་ལམ་བཀྲ་ཤིས་རྣམས་དམ་པ་གོང་མའི་གསུང་བྱིན་རླབས་ཅན་རྣམས་ཀྱིས་བརྒྱན་ནས། རྒྱལ་ཁམས་འགྲིམས་པའི་རྣལ་འབྱོར་ཞབས་དཀར་བས་དབེན་གནས་བཀྲ་ཤིས་འཁྱིལ་པ་ནས་སྦྱར་བའོ། །འདིས་ཀྱང་མཐོང་ཐོས་ཀྱི་
རྒྱུད་ལ་ཕན་ཐོགས་པར་གྱུར་ཅིག །སརྦ་མངྒལཾ་ ༈ བཅའ་ཡིག་ཆོས་ཀྱི་སྒོ་འབྱེད་ཅེས་བྱ་བ་བཞུགས་སོ། ཆུ་མགོ་གངས་ལ་ཐུག་པ་ལྟ་བུ་ཡི། །ཆོས་ཀྱི་བརྒྱུད་པའི་ཕུག་གི་ཐུག་ས་མཆོག །ཀུན་བཟང་
རྡོ་རྗེ་འཆང་དང་ཐུབ་དབང་ལ། །སྙིང་ནས་གསོལ་བ་འདེབས་སོ་བྱིན་གྱིས་རློབས། །བརྒྱུད་པ་དེ་གསུམ་ལས་འོང་མདོ་སྔགས་ཆོས། །གངས་ཅན་ལྗོངས་འདིར་དར་ཞིང་རྒྱས་མཛད་
པའི༑ །ཨོ་རྒྱན་བཀའ་དྲིན་ཅན་ལ་གསོལ་བ་འདེབས། །བརྒྱུད་འཛིན་སྨིན་ཅིང་གྲོལ་བར་བྱིན་གྱིས་རློབས། །དེ་ཡང་ཕན་བདེའི་འབྱུང་གནས་མདོ་སྔགས་ཀྱི་ཆོས་གངས་ཅན་ལྗོངས་
འདིར་དར་ཞིང་རྒྱས་པར་མཛད་པའི་ཨོ་རྒྱན་བཀའ་དྲིན་ཅན་གྱི་རྗེས་འཇུག་རིག་འཛིན་སྔགས་འཆང་འདུས་པའི་སྡེ་ལ་ཆོས་ཐོགནམ་འོང་དུས་སུ་ཁྲིམས་སུ་བཅའ་བའི་རིམ་པ་ལ། སྤྱིར་



བཅའ་ཡིག་
སྐྱེ་འཆི་འཁོར་བའི་ཉེས་དམིགས་རྣམས་བསམ་ནས། ཚེ་འདིའི་བྱ་བ་གང་ལ་ཡང་མ་ཆགས་མ་ཞེན་པ་བྱས། མྱུར་དུ་ཐར་པ་དང་ཐམས་ཅད་མཁྱེན་པ་སངས་རྒྱས་ཀྱི་གོ་འཕང་ཐོབ་པར་
བྱ་བའི་ཕྱིར། རྩ་བའི་བླ་མའི་བཀའ་དང་མདོ་སྔགས་ཀྱི་ཆོས་ཀྱི་ནང་ལྟར་བྱ་དགོས། ཁྱད་པར་དུ་ཆོས་ཐོག་ནམ་འོང་གི་དུས་སུ་རྐྱེན་ངན་པ་འདྲ་བྱུང་ན་མ་གཏོགས། དོན་དག་གལ་
ཅན་བྱུང་ནའང་བཞག་ནས་འོང་དགོས། འོང་བའི་དུས་སུ་དབུ་ཞྭ། བགྲང་ཕྲེང་། ཌཱ་དྲིལ། ཕུར་པ་སོགས་རྣལ་འབྱོར་པ་ལ་མཁོ་བའི་ཡོ་བྱད་རྣམས་ཁྱེར་འོང་དགོས། ཡར་
དྷཱི ཚོགས་ལ་འཚོགས་པའི་དུས་སུ་ཨོ་རྒྱན་ཆེན་པོ་དྲན་པའི་སྒོ་ནས་བཛྲ་གུ་རུ་དབྱངས་བྱས་གསོལ་འདེབས་ཀྱི་ཚུལ་དུ་འདོན་ཅིང་། ཚོགས་ལ་ག་ལེ་བྱས་འཚོགས་ནས། ཚོགས་གྲལ་
ནས་ཡ་ཡོ་དང་འཁྱག་འཁྱོག་མེད་པར་ལུས་དྲང་པོར་བསྲངས། མིག་གཉའ་ཤིང་གང་ཙམ་ལ་བལྟ་ཞིང་། ཞི་བ་དུལ་བ་བྱས། ངག་འཁྱལ་དང་ལབ་ལབ་ལྐོག་ཤིབ་གང་ཡང་མི་བྱ་
བར་ཡོན་བདག་གིས་དྲངས་པའི་བཟའ་བཏུང་ལ་ཅི་བདེར་ལོངས་སྤྱད། འདོན་པ་འདོན་པའི་སྒང་ལ་དབུ་མཛད་ཀྱིས་དབྱངས་རྟ་ངག་གསུམ་གང་བྱས་པ་བཞིན། ཀུན་གྱིས་མགྲིན་ སླུ



ཟ ༄༅། །གཅིག་དབྱངས་གཅིག་བྱས་འདོན་དགོས། སྔགས་མོས་ལམ་གྱིས་འགྲུབ་པ་ཡིན་པས་ཚིག་གི་རྗེས་སུ་དོན་འབྲང་བ་བྱས་མོས་མོས་སེམས་སེམས་བྱེད་པ་
གལ་ཆེ། རྔ་དང་རོལ་མོ་དཀྲོལ་བའི་སྐབས་སུ་ཡང་སྔ་ཕྱི་མ་ཤོར་བ་བྱས། གང་འགྲིགས་བྱས་ནས་ཁྲིག་ཁྲིག་བྱེད་དགོས། ཕྱག་ལེན་པ་རྣམས་ཀྱིས་གཏོར་མ་གཙང་མ་བྱས་གང་ཡག་
# ཡག་བྱས་བཟོ་ཞིང་། ཁྲིད་ཕྱག་ལེན་གཞན་རྣམས་ཀྱང་སླ་ཆོས་སུ་མ་སོང་བ་བྱས། དམ་པ་གོང་མའི་ཕྱག་ལེན་ལྟར་ལྷག་ཆད་མེད་པར་བྱེད་དགོས། ཚོགས་ཤ་ལ་ཡང་མཐོང་ཐོས་
འདོགས་གསུམ་མེད་པའི་རྣམ་གསུམ་དག་པའི་ཤ་མ་གཏོགས། དེ་ལ་དམིགས་ནས་སེམས་ཅན་བསད་མི་ཆོག །ཚོགས་ཆང་ནང་མཆོད་ལ་ཡང་ཀ་པ་ལ་གང་བཞག་ནས་ལག་ཏུ་བཀྲམ་
ནས་ཁར་མྱང་པ་མ་གཏོགས་འཐུང་མི་ཆོག །ཚོགས་ལ་ཆེ་ཆུང་དང་ལྷག་ཆད་མེད་པར་ཀུན་ལ་སྟེར་དགོས། ཚོགས་ཀྱི་སྐབས་སུ་ཁ་འཁོན་དང་ལག་འཛིང་བྱ་མི་ཉན། བླ་མ་དང་མཆེད་
གྲོགས་ཀྱི་དམ་ཚིག་བསྲུང་དགོས། ཚོགས་གྲོལ་དུས་དུས་གཅིག་ལ་གྲོལ་ནས་དུས་གཅིག་ལ་ཡར་འཚོགས་དགོས། སྔ་ཕྱི་བྱས་གྲོལ་མི་ཆོག །དགུང་དུས་ཀྱང་དཀྱིལ་འཁོར་ལ་མགོ་
523



བསྟན་ནས་ཐམས་ཅད་ཉལ་བ་མ་གཏོགས་ཡུལ་མི་གཞན་གྱི་ནང་དང༌། རང་ཡུལ་དུ་སོང་ནས་འདོད་པས་ལོག་པར་གཡེམ་པ་སོགས་བྱ་མི་ཆོག །ཀུན་གྱིས་ཆོས་བཞིན་དགེ་བསྐོས་ཀྱི་
གསུངས་བཞིན་བྱ་དགོས། དུས་རྒྱུན་དུ་ཆོས་ཐོག་ཏུ་འོང་ནས་བཅའ་ཡིག་གི་ནང་ལྟར་བྱས་ན། སྔོན་གྱི་ལྷ་ཀླུ་མི་ཡི་རིག་འཛིན་རྣམས་ཚོམ་བུ་འབུམ་དང་བཅས་ཏེ་མངོན་པར་སངས་རྒྱས་
པ་བཞིན་དུ་འདིར་ཡང་རིག་འཛིན་འདུས་སྡེ་རྣམས་སངས་མཉམ་པོར་རྒྱ་བའི་སྐལ་པ་ཡོད་པས་དེ་ལུགས་མཛད་པར་ཞུ་ཞེས་ཀུན་ལ་ཐལ་མོ་སྦྱར་ནས་གསོལ་བ་འདེབས་པ་ལགས་སོ། །
སྨྲས་པ། ཕྱི་རུ་ཉན་ཐོས་བྱང་སེམས་སྤྱོད་པ་སྐྱོངས། །ནང་དུ་གསང་སྔགས་རིམ་གཉིས་རྣལ་འབྱོར་བརྩོན། །གསང་བ་འོད་གསལ་རྫོགས་ཆེན་དོན་ལ་སྤྱོད། །ཨོ་རྒྱན་པདྨའི་བསྟན་
དང་མཇལ་བར་ཤོག །ཕྱི་ལྟར་ལག་ལེན་འདུལ་བའི་ལུགས་སུ་སྤྱོད། །ནང་ལྟར་གསང་སྔགས་ཐུན་མོང་ལུགས་སུ་སྤྱོད། སང་བ་གསང་ཆེན་ཨ་ཏིའི་ལུགས་སུ་སྤྱོད། །པད་འབྱུང་
ཆོས་ལ་སྤྱོད་པའི་བཀྲ་ཤིས་ཤོག །ཅེས་བཅའ་ཡིག་ཆོས་ཀྱི་སྒོ་འབྱེད་འདི་ནི་ཞོ་བོང་ལ་ཁའི་སྔགས་མང་གིས་བསྐུལ་ངོར་རྣལ་འབྱོར་ཞབས་དཀར་བས་སྦྱར་བའོ། །འདིས་ཀྱང་བསྟན་པ་དང་འགྲོ་བ་ཡོངས་ལ་ཕན་ཐོགས་པར་གྱུར་ཅིག །སརྦ་མངྒལཾ། སྙ



ཚ
༄༅ ། །སྙིང་གཏམ་རིན་ཆེན་ཕྲེང་བ་ཞེས་བྱ་བ་བཞུགས་སོ། ན་མོ་གུ་རུ། ལྷར་བཅས་འགྲོ་བ་ཡོངས་ཀྱི་གཙུག་གི་རྒྱན། །སྐྱབས་མགོན་ཡིད་བཞིན་ནོར་བུར་གསོལ་
བ་འདེབས། །བདག་དང་སློབ་མ་སྦྱིན་བདག་ཕོ་མོ་ལ། །ཐུགས་རྗེས་གཟིགས་ལ་བྱིན་གྱིས་བརླབ་ཏུ་གསོལ། །འདི་ཕྱི་གཉིས་ཀར་ཕན་པའི་སྙིང་གཏམ་བྱ། །ཁྱེད་རྣམས་
མ་ཡེངས་ཉོན་ཅིག་ཡོན་བདག་ཚོ། །ཚེ་འདིར་རྒྱལ་ཁམས་ཐམས་ཅད་བདེ་འདོད་ན། །གོང་མ་རྒྱལ་པོའི་བཀའ་ཁྲིམས་བརྩིས་ན་ལེགས། །ཕྱི་མའི་ཡུལ་ལ་བདེ་ཞིང་སྐྱིད་
འདོད་ན། །སངས་རྒྱས་གསུང་བཞིན་རྒྱུ་འབྲས་བརྩིས་ན་ལེགས། །འདི་ཕྱིའི་གཏན་གྱི་སྐྱབས་མགོན་བླ་མ་ལ། །གསོལ་བ་སྙིང་ནས་བཏབ་ན་བྱིན་རླབས་འཇུག །ནམ་
ཡང་བསླུ་མེད་དཀོན་མཆོག་གསུམ་པོ་ལ། །སྙིང་ནས་སྐྱབས་འགྲོ་གྱིས་དང་ཅི་བསམ་འགྲུབ། །རྒས་པའི་ཕ་མ་ཡན་ན་དྲིན་ཅན་མེད། །དྲིན་གཟོ་གྱིས་དང་བུ་ལ་བསོད་
ནམས་སྐྱེ། །ཤི་བོར་དགེ་བ་བྱེད་དུས་ར་ལུག་གཡག །བསད་ནས་ཆོས་ལོག་ནམ་ཡང་མ་བཅོཞིག །མནའ་མ་ལེན་དུས་སྡིག་པ་མང་པོ་བྱས། །སྟོན་མོ་ཆེན་པོ་ནམ་ཡང་



མ་རྒྱག་ཅིག །ཉེས་པ་ཡོད་རུང་མེད་རུང་གླེང་བཏབ་ནས། །གཉོམ་ཆུང་ལག་ནས་ཟས་ནོར་མ་འཕྲོགས་ཅིག །ཀུན་གྱི་ནག་ཅན་ཇག་པ་ཡན་པར་བཏང་། །ཉེས་མེད་མང་
པོ་རྒྱ་ལ་མ་སྤྲོད་ཅིག །སྡུག་རྩ་ཐུག་ནས་རང་ཉིད་འགྲོ་དགོས་ཀྱང་། །ཨ་མཆོད་བཟུང་ནས་ཚབ་ཏུ་མ་སྤྲོད་ཅིག །ཇག་དང་རྐུན་མ་འཁོན་གྱི་གཞི་མ་ཡིན། །ཕྱིན་ཆད་གང་
གིའང་ས་ནས་བཅད་ན་བཟང་། །དབྱར་ཁ་ལོན་ན་འཕྱི་བ་གསོད་པ་སོགས། །དོན་མེད་སྡིག་པའི་ལས་ལ་མ་རྔམ་ཞིག །རང་གི་སྐྱི་བཤུས་ཙམ་ཡང་མི་བཟོད་པར། །མི་རྟ་
ཁྱི་ལ་གྲི་ཡིས་མ་རྒྱག་ཅིག །གཉན་པོ་དུག་སྡོང་ལྟ་བུར་གནོད་བསྐྱལ་ནས། །ན་ཚ་གོད་ཁའི་རྒྱུ་ལ་མ་འབད་ཅིག །དོན་ཡལ་ནོར་ཟད་སྤྲང་པོར་འགྲོ་བའི་རྒྱུ། །དུད་ཆང་
ཡིན་པས་གཏན་ནས་མ་དགའ་ཞིག །དཔེ་ངན་གཞན་ལ་བཏོན་ན་རང་ལ་འཁོར། །དཔོན་པོས་གཟུ་ལོག་ཁྲིམས་ལོག་མ་བྱེད་ཅིག །བཙན་པོ་ཡིན་ཡང་བཙན་ཚོད་མི་ཟིན་
པར༑ །གཉོམ་ཆུང་རྣམས་ཀྱི་ལག་ནས་མ་འཆི་ཞིག །ཆུང་མ་གཡོག་པོར་རྡུང་ཚོད་མི་ཟིན་པར། །དམེ་རྒན་ཚོ་ལོ་ནམ་ཡང་མ་ལེན་ཞིག །ཁྱིམ་མཚེས་འགྲན་སེམས་ཅན་



ཨ
༄༅། །གྱིས་བསྟོད་ར་བས། །ཕ་མས་ངན་མཚང་བྲུས་ཤིང་བརྡུངས་ན་དགའ། །ཅི་ཙམ་བཤད་ཀྱང་ཁ་ལ་མི་ཉན་པའི། །འཁོར་གཡོག་མང་པོ་ཡོད་
ལས་མེད་ན་དགའ། །གྱོད་སྣ་ཁ་མཆུ་མང་པོར་འདྲེ་མཁན་གྱི། །བུ་ལས་རབ་ཆད་ཕོ་མོ་ཡིན་ན་དགའ། །བཟའ་ཚང་གཡོག་འཁོར་ཀུན་ལ་མི་བྱམས་པའི། །མནའ་མ་
བདུད་མོ་ཡོད་ལས་མེད་ན་དགའ། །ཕུ་རུ་ཀ་ཆ་གཅོག་མཁན་བྱ་བྱི་རིགས། །ནང་དུ་འཇོག་ལས་ཕྱི་སྒོར་ཕུད་ན་དགའ། །བཟའ་སྡུག་ཐུག་པ་རྒྱུན་དུ་སྐོལ་མཁན་གྱི། །རྒད་
པོ་རྣམས་ཀྱི་ཁ་ལ་ཐལ་བ་རྒྱོབ། །ནམ་ཡང་ངོ་ལ་སྐྱིད་ཅིག་བཟུང་ཡོད་པའི། །རྒན་མོ་རྣམས་ཀྱི་ངོ་སོ་ཡར་ལ་བསྟོད། །མི་ཚེ་སྐྱིད་དང་ཆོས་ལ་ཟད་གྱུར་ན། །མི་ལུས་ཐོབ་
པ་དོན་དང་ལྡན་པར་གྱུར། །གླུ་འདི་ཐོས་ཚད་ཡོན་བདག་ཕོ་མོ་ཡི། །སྣང་བ་དམ་པའི་ཆོས་ལ་འགྱུར་བར་ཤོག །ཡུལ་ཕྱོགས་འདི་རུ་བཀྲ་ཤིས་གཡང་ཆགས་ཤིང༌། །
གཡང་ནོར་མང་པོས་ས་སྟེང་ཁྱབ་གྱུར་ཅིག །ཅེས་སྙིང་གཏམ་རིན་ཆེན་ཕྲེང་བ་ཞེས་བྱ་བ་འདི་ཡང་སྦྲ་ནག་ཁ་གསུམགྱི་དད་ཅན་ཡོན་བདག་ཕོ་མོ་ཡོངས་ལ་ཕན་ཕྱིར་༧ཞབས་དཀར་པས་དབེན་གནས་བཀྲ་ཤིས་ཉམས་དགའརྨ་



འགྲམ་ནས་སྦྱར་བའོ། ༈ སྐྱོན་གྱིས་མ་གོས་བླ་མར་གསོལ་བ་འདེབས། །སྐྱོན་མེད་ཡོན་ཏན་ལྡན་པར་བྱིན་གྱིས་རློབས། །རྒྱལ་པོ་ངན་པས་འཁོར་འབངས་སྐྱོང་མི་
ཐུབ༑ །བློན་པོ་ངན་པས་རྒྱལ་པོ་བཀུར་མི་ཐུབ། །ཁྱིམ་ཚང་ངན་པས་གྲོང་པའི་ཚུགས་མི་ཐུབ། །གྲོགས་པོ་ངན་པས་བློ་ཡི་ཕུགས་མི་ཐུབ། །ཆོས་པ་ངན་པས་ཉོན་མོངས་
༔ འདུལ་མི་ཐུབ། །སྔགས་པ་ངན་པས་དམ་ཚིག་སྲུང་མི་ཐུབ། །བཙུན་པ་ངན་པས་འདུལ་ཁྲིམས་སྲུང་མི་ཐུབ། །ཆུང་མ་ངན་པས་རང་གི་ལུས་མི་ཐུབ། །བུ་ཚ་ངན་
པའི་མཚོན་ཆས་དགྲ་མི་ཐུབ། །བུ་མོ་ངན་མས་རང་གི་ཁ་མི་ཐུབ། །ནང་མི་ངན་པས་སྙིང་གཏམ་གསང་མི་ཐུབ། །ཁྱིམ་མཚེས་ངན་པས་གསང་ནོར་སྦ་མི་ཐུབ། །སྐྱོན་གྱི་
རྣམ་གྲངས་འདི་དག་ཐམས་ཅད་པོ། །སྐྱོན་དུ་ཤེས་ནས་ཀུན་གྱིས་སྤོང་བར་མཛོད། །ཅེས་པ་འདི་ཡང་ཉིན་གཅིག་སེམས་ལ་ཤར་བ་གཞན་ལ་གོ་བ་བསྐྱེད་ཕྱིར་བྲིས།།
༈ ཞལ་གདམས་བཞུགས་སོ། དཔལ་ལྡན་བླ་མའི་ཞབས་ལ་འདུད། །བསམ་དོན་འགྲུབ་པར་བྱིན་གྱིས་རློབས། །བླ་མས་ཅི་གསུང་བཀའ་བསྒྲུབས་ན། །ཅི་བསམ་ཐམས་ཅད་ གླུ



།ཆོས་བཞིན་འགྲུབ། །བླ་མའི་ནོར་རྫས་རང་སྲོག་ལས། །གཅེས་ན་ཚེ་དང་བསོད་ནམས་རྒྱས། །རང་ནོར་བླ་མར་འབུལ་ནུས་ན། །ཚོགས་
རྫོགས་སྒྲིབ་བྱང་སངས་རྒྱས་འཐོབ། །བླ་མའི་ཞབས་ཏོག་བྱས་པ་ལས། །ལྷག་པའི་ཆོས་ཤིག་གཞན་ན་མེད། །ཚེ་རབས་ཀུན་ཏུ་བླ་མ་ཡི། །ཞབས་ཏོག་བྱེད་པའི་སྨོན་
ལམ་ཐོབ། །བསམ་བཟང་སྐལ་ལྡན་སློབ་བུ་ཁྱོད། །མཚན་ལྡན་བླ་མའི་བཀའ་བཞིན་དུ། །སྔར་ཡང་བྱས་ཏེ་ད་ཡང་སྒྲུབས། །ཅི་བསམ་ཐམས་ཅད་འགྲུབ་ནས་འོང་། །བླ་
# མའི་དཀོར་གྱིས་ཕན་མི་ཐོགས། །བླངས་ན་ན་ཚ་གོད་ཁ་ཡོང་། །བླ་མའི་བཀའ་བཅག་ཐུགས་དཀྲུགས་ན། །ཚེ་ཐུང་ནད་མང་མི་ཁས་སྡང་། །བླ་མའི་ནོར་ལ་བདག་ཐོབ་
བྱས༑ །བཟུང་ན་ཕྱི་མར་དམྱལ་བར་སྐྱེ། །བླ་མའི་ཞབས་འདྲེན་བྱས་པ་ལས། །ལྷག་པའི་སྡིག་ཅིག་གཞན་ན་མེད། །དེ་ཕྱིར་སྐལ་ལྡན་སློབ་བུ་ཁྱོད། །ཚེ་རབས་ཀུན་ཏུ་བླ་
མ་ཡི། །ཞབས་འདྲེན་མི་བྱེད་སྨོན་ལམ་ཐོབ། །སྨོན་པ་བཞིན་དུ་འགྲུབ་གྱུར་ཅིག །ཅེས་པ་འདི་ནི་ནང་འཁོར་སྙོམས་ཆུང་དང་། སྤྲང་པོ་རྣམས་ལ་བྱམས་ཤིང་སློབ་མ་ཡོན་བདག་གཞན་གྱི་སེམས་ལ་
529



འབབ་པའི་གཉེར་བ་ཁ་དྲོན་རབ་བྱུང་ལ། སྤྲང་པོ་ཀུན་གྱི་ཚོགས་དཔོན་བླ་མ་ཞབས་དཀར་པས་དབེན་གནས་བཀྲ་ཤིས་འཁྱིལ་བ་ནས་སྨྲས་པའོ། །སརྦ་མངྒ་ལཾ།།
།།
ཞལ་གདམས་
530



།དྲིན་ཅན་ཨ་མའི་ཕྱི་མའི་ལམ་ཡིག་བཞུགས་སོ། །ན་མོ་གུ་རུ། འདི་ཕྱིའི་གཏན་གྱི་སྐྱབས་མགོན་བླ་མ་དཀོན་མཆོག་གསུམ་ལ་གུས་པས་ཕྱག་འཚལ་ཞིང་
སྐྱབས་སུ་མཆིའོ། །ཐུགས་བརྩེ་བ་ཆེན་པོའི་སྒོ་ནས་དྲིན་ཅན་ཨ་མ་རྗེས་སུ་བཟུང་དུ་གསོལ། དེ་ཡང་ལུས་སྲོག་བསྐྱེད་པའི་དྲིན་ཅན་གྱི་ཨ་མ་ལགས། སྤྱིར་འཆི་བ་ཟེར་བ་
འདི་བཟང་བ་དགེ་བའི་བཤེས་གཉེན་ནས། ཆེ་བ་ས་བདག་རྒྱལ་པོ་མན་ཆད། ཕྱུག་པོ་འཁོར་ལོས་སྒྱུར་བའི་རྒྱལ་པོ་ནས། ལྡོག་པ་ལོང་སྤྲང་ཡན་ཆད། ཆུང་ངུ་མ་ལས་
སྐྱེས་ཕྲན་ནས། རྒན་པ་ལོ་ལོན་ལོ་བརྒྱད་ཅུ་མན་ཆད། འཆི་བདག་གི་དབང་དུ་མི་འགྲོ་བ་གཅིག་ཀྱང་མེད། དེ་ཡང་རང་རེ་རྣམས་ཀྱི་ཡུལ་མི་གྲོང་པ་ཕ་སྤུན་གཉེན་ཉེ་
རིགས། བླ་མ་མཆེད་གྲོགས། ཕ་མ་སྤུན་ཟླ། བཟའ་ཚོ་ཁྱེའུ་ཕྱུགས་སོགས་འཆི་བ་སླེབས་ནས་འོང་བ་ཐམས་ཅད་ཀྱིས། ཁོང་རྣམས་སྡོད་རྩིས་མང་དུ་བྱས་ཀྱང་།
འདུག་དབང་མ་བྱུང་བ་ཡིན་པས། ངེད་མ་བུ་གཉིས་ཀྱང་དེ་ལས་མ་འདས། དེ་ཡི་ནང་ནས་ཀྱང་ནམ་འཆི་ལ་ངེས་པ་མེད། དེ་རིང་ཡང་ཁ་བཀྲག་ཡལ་ལེ་བའི་མི་ལ་སང་
531



ན་ཨ་མའི་ཕྱི་མའི་ལམ་ཡིག་བ་
ནང་བར་རོནག་ཐུལ་ལེ་བ་འབྱུང་བ་གྲངས་མེད་དེ། དེ་རྣམས་ལ་སང་ང་འཆི་བསམ་པ་མེད་དེ། འབྱུང་བཞིའི་ལུས་ཆུའི་ལྦུ་བ་ལྟ་བུ་འདི་ལ་བློ་གཏད་ཟན་རྡོག་གཅིག་ཟ་རིང་
ཡང་མེད་ལ། དབུགས་རླངས་པ་ཙམ། དྲོད་མེ་སྟག་ཙམ་པ་འདི་སྐད་ཅིག་ལ་འཆད་པས། མདོར་ན་ཚེ་སྟོན་ཁའི་ན་བུན་ལས་ཀྱང་ཡུན་ཐུང་། མཛའ་བཤེས་གཉེན་འདུན་
ཚོང་འདུས་མགྲོན་པོ་ལས་ཀྱང་གྱེས་སླ། འདོད་ཡོན་ལོངས་སྤྱོད་སྒྲ་མ་བས་ཀྱང་རྟག་མི་ཐུབ། འཆི་བདག་ཁོ་དགོང་ཁའི་གྲིབ་སོ་བས་ཀྱང་མགྱོགས་པར་འོང་། དེ་བས་ན་
ད་ལྟ་ངེད་མ་བུ་རྣམས་ཡུད་ཙམ་འཚོགས་པ་དཔེར་ན་ཚོང་འདུས་མགྲོན་པོ་དང་འདྲ་སྟེ། ཚོང་འདུས་ཀྱི་མགྲོན་པོ་དེ། ལ་ལ་ཡས་ནས་མར་འོངས། ལ་ལ་མས་ནས་ཡར་
ཙྭའོང་ནས་གནས་སྐབས་དེར་ཡུད་ཙམ་འཚོགས། དེ་ཡང་ཚོང་སྔོན་ལ་ཟིན་པ་རྣམས་སྔོན་ལ་འགྲོ། རྟིང་ནས་ཟིན་པ་རྣམས་རྙིང་ལ་འགྲོ། དེ་ཡང་ལ་ལ་ཡར་ལ་འགྲོ།
ལ་ལ་མར་ལ་འགྲོ། གཞུག་ནས་གཅིག་ཀྱང་མི་སྡོད་པ་ལྟར། ད་ལྟ་འོ་སྐོལ་བཟའ་ཚོ་གནས་གཅིག་ཏུ་འཚོགས་པ་རྣམས་ཀྱང་དེ་དང་འདྲ་སྟེ། ལ་ལ་མཐོ་རིས་ནས་འོང་།



གཉིས་
།ལ་ལ་ངན་སོང་ནས་འོང་། གནས་སྐབས་འདིར་ཡུད་ཙམ་ཞིག་འཚོགས། རང་རང་གི་ལས་བཟང་ངན་ཐ་དད་པ་གཅིག་ཏུ་སྤྱད་ནས། དེ་ནས་
ལ་ལ་སྔོན་ལ་འཆི། ལ་ལ་རྙིང་ལ་འཆི། དེ་ཡང་ལས་ཀྱི་དབང་གིས་ལ་ལ་མཐོ་རིས་ལ་ཡར་འགྲོ། ལ་ལ་ངན་སོང་ལ་མར་ཐུར་དུ་འགྲོ་སྟེ། གཞུག་ཏུ་གཅིག་ཀྱང་མི་སྡོད་
པར་འགྲོ་བས། ཡོད་མེད་འདུ་འབྲལ་གྱི་ལས་ལ་སུ་ཞིག་སྡུག །དཔེར་ན་ཚོང་པ་ཀུན་ལམ་ནས་གྲོ་འདེབས་པ་དང༌། ངལ་གསོ་བའི་ལམ་ཁར་མཁར་ལས་མི་བྱེད།
དེར་གཏན་དུ་སྡོད་བློ་མེད་པས་མི་བྱེད་པ་ཡིན། དེ་བཞིན་དུ་འཆི་བ་མི་རྟག་པ་འདི་ཞེ་ལ་ཞོག་ལ། གཏན་གྱི་སྡོད་རྩིས་ཁང་ལས་དང་སོག་བུན་མང་པོ་མི་བྱེད་པར་འཆི་ཆོས་
འབའ་ཞིག་གྱིས། དེ་ཡང་འོ་སྐོལ་རྣམས་ཀྱིས་ད་ལྟའི་གནས་སྐབས་འདིར། རང་གི་ལུས་འདི་ལ་ཟས་གོས་བཟང་པོ་རྒྱན་དང་སྤྱོད་ལམ་གཟབ་པར་བྱས་ཀྱང་། ཉིན་ཞག་རེ་
རེ་བཞིན་དུ་མི་ཚེ་ཇེ་ཐུང་དུ་སོང་ནས། རིང་བོར་མི་ལོན་པར་འཆི་བ་མི་རྟག་པར་གྲགས་པའི་ལམ་པོ་ཆེ་རི་གཟར་གྱི་རྦབ་འདྲ་བ་དེ་ངེས་པར་ཐོག་ཏུ་བབ་པའི་ཚེ། རྐྱེན་གང་



ན་ཨ་མའི་ཕྱི་མའི་ལམ་ཡིག་བ་
གིས་ཀྱང་བཟློག་ཏུ་མེད་དེ། དཔལ་ཕྱག་ན་རྡོ་རྗེའི་ནུས་པས་བསྲུངས་ཀྱང་མི་ཐུབ། སྲོག་གཅོད་ཀྱི་ནད་ལ་སྨན་པ་འཚོ་བྱེད་གཞོན་ནུས་ཀྱང་མི་སོས། ཚེ་ཚད་ལ་བབ་ཚེ།
ཚེ་དཔག་མེད་ཀྱིས་ཀྱང་ཚེ་བསྲིང་བར་མི་ནུས། མཁས་པས་ཡོན་ཏན་གྱི་རྫས་དང་། དཔའ་བོས་མཚོན་གྱིས་ཀྱང་མི་བཟློག །ཕྱུག་པས་
སྨྲ་མཁས་
ཀྱིས་གཏམ་གྱིས་ཀྱང་ཞུ་བ་བྱེད་དུ་མེད། དེའི་ཚེ་རང་གིས་བརྩིགས་པའི་ཁང་ཁྱིམ། བསགས་པའི་ནོར་རྫས། འགྲོགས་པའི་ཉེ་འབྲེལ། བུ་དང་ཆུང་མ། མཁོ་དགུའི་ཡོ་
བྱད༑ སྟོབས་དང་འབྱོར་པ་འཁོར་ལོས་སྒྱུར་རྒྱལ་ལ་འགྲན་དུ་བཟོད་པ་ཡོད་ཀྱང་། འཁྲིད་ས་དང་འཁྱེར་བའི་དབང་ནི་མེད། ཉེ་དུ་འབྲེལ་བས་མཐའ་བསྐོར་ནས་མྱ་ངན་གྱི་
སྐྲོངང་ནས་གདོང་ལ་ཧྲིག་གེ་བལྟ་ཚེ། སྲོགོ་གཅོད་ཀྱི་ནད་རང་གཅིག་པུས་མྱོང་བ་མ་གཏོགས། གཞན་བུ་དང་བུ་མོ་ཉེ་འབྲེལ་ལ་སྤོ་བར་མི་ནུས། དེ་བས་ན་འཁོར་དང་
ལོངས་སྤྱོད་མེད་པ་ལ་སུ་ཞིག་སྡུག །དེའི་ཚེ་རང་གི་ལུས་ལ་ནི་ནད་ཚད་དྲག་པོས་གདུངས། སྐྱབས་ནི་མེད། མགོན་ནི་མེད། དཔུང་གཉེན་ནི་མེད། ལུས་ཀྱི་ཤ་ཁྲག་ནི་
534



།སྐམས། བཀྲག་མདངས་ནི་ཉམས། མོ་སྨན་དང་རིམ་གྲོས་ནི་བོར། རྐང་ལག་ནི་གཡབ། འདུ་ཤེས་ནི་འཁྲུལ། སྒྲ་ངར་ངར་ནི་འདོན།
མལ་གྱི་ཐ་མ་ལ་ཉལ། ཟས་ཀྱི་ཐ་མ་ཆུའི་ཐིགས་པ་རེ་འཐུང་། འཇིག་རྟེན་འདིའི་སྣང་བ་ནི་ནུབ། གཤིན་རྗེའི་ཕོ་ཉ་ལ་ནི་འཇིགས་ཤིང་སྐྲག །དབུགས་ཀྱི་འགྱུ་བ་ནི་ཆད།
ཁ་གདངས་སོ་གཅིགས། རོ་ལ་ལིང་གིས་སོང་དུས་ཉེ་འབྲེལ་རྣམས་ཀྱིས་ཐེ་གུས་བསྡམས་ཡོལ་བས་བསྒྲིབས། ཤི་དགེ་དང་དུར་འདེབས་ཀྱི་ཤོམ་ར་བཏང་ནས། རང་
གིས་ཚེ་འདིར་སྤྱད་མ་ཕོད་པའི་སེར་སྣས་བསགས་པའི་ཟས་ནོར། གྲོགས་དང་འཁོར་གྱིས་ཅི་བདེར་སྤྱོད་ཅིང་། དེའི་ཚེ་རང་ཉིད་ལས་ཀྱི་སྲིད་པ་ནས་སྲིད་པར་འཇུག །
གཅིག་པུར་གྲོགས་ནི་མེད། འཇིག་རྟེན་འདི་ནི་དོར། འཇིག་རྟེན་ཕ་རོལ་དུ་འགྲོ། སྐྱེས་ཆེན་པོ་ནི་འདེགས། མུན་ནག་ཆེན་པོར་ཞུགས། གཡང་ས་ཆེན་པོན་ལྷུང་།
ལས་ཀྱི་རླུང་གིས་ནི་བདས། ས་ཚུགས་མེད་པརནི་འགྲོ། ངན་སོང་གི་གཤིན་རྗེ་འཇིགས་པ་ཆེན་པོ་མཐོང་ནས་སྔངས་ཤིང་འདར་བའི་ཚེ། དེ་དུསན་སྐྱབས་དང་མགོན་ནི་



ན་ཨ་མའི་ཕྱི་མའི་ལམ་ཡིག་བ་
དམ་པའི་ཆོས་མ་གཏོགས་གཞན་གང་ཡང་མེད་ཕྱིར། འདི་ལ་སྐྲག་ནས་ཆོས་ལ་ནན་ཏན་བྱེད་པའི་རྒྱུ་མཚན་དེ་ཡིན། དེ་ལྟ་བུའི་དུས་ཤིག་ངེས་པར་འོང་། ནམ་འོང་ཆ་མེད་
– པས། དེ་བས་ན་ཨ་མ་རྒན་མོ་ཁྱོད་ཤི་འགྲོ་ན་ཡང་བུ་ལ་མ་ཐུག་ཅེས་སེམས་མ་འཐོགས། བུ་ཁྱོད་ཀྱི་དྲུང་ན་ཡོད་ཀྱང་ཁྱོད་ཀྱི་ནད་བུ་ཡིས་ལེན་ཚུལ་མེད། བུ་ཡིས་ཁྱོད་ལ་
སྐྱེལ་མ་བྱེད་ཚུལ་མེད། དེ་ལྟར་བྱེད་ཚུལ་ཡོད་ན་དེ་ཡིན་མོད་ཀྱང་། དེ་ལྟར་བྱེད་ཚུལ་ནི་མེད་དེ། དེ་བས་ན་བུ་ཡིས་ཆོས་ཀྱིས་ཕན་མ་ཐོགས་ན། ཁྱོད་ལ་གཅིག་ཐུག་པས་
ཕན་སྤུ་ཙམ་ཡང་མི་ཐོགས་པའི་སྟེང་དུ་ཞེན་ཆགས་ཀྱི་རྒྱུ་ཡིན་མོད། བུ་ཡིས་ཁྱོད་ཀྱི་དོན་དུ་བསྙེན་བསྒྲུབ་བྱས་ན། ཕྱི་མར་མྱུར་དུ་འཕྲད་འོང་བས་བུ་ལ་མ་ཆགས། ཁྱོད་
འཆི་བ་ལ་སྡུག་མི་དགོས། ཁྱོད་གཅིག་པུ་འཆི་བ་མ་ཡིན། གཞན་ཡང་སྔར་སྐྱེས་པ་ཐམས་ཅད་ཤི། ཕྱིས་འབྱུང་བ་ཐམས་ཅད་འཆི། ད་ལྟ་ས་ཐོག་ན་ཡོད་པ་ཐམས་ཅད་
ཀྱང་འཆི་བ་ལས་མ་འདས་པ་ཡིན། འཆི་བ་ལ་སྡུག་བསྔལ་མ་བྱེད། དགེ་རྩ་བྱེད་རྒྱུ་མེད་ཅེས་འགྱོད་མི་དགོས། བུ་ཡིས་ཚེ་དང་སྒྲུབ་པ་སྙོམས་པ་དེ་ཁྱོད་ཀྱི་དགེ་རྩ་ཡིན་



ལ
༄༅། །པས་ཟང་ཟིང་གི་དགེ་བ་བྱེད་མི་དགོས། བུ་མོ་དང་ཡུལ་གཞིས་ལ་མ་ཆགས། ཨ་མ་ཁྱོད་སྐུ་སྐྱེ་རྒྱུ་མིན་པས་ཁོ་རང་རྣམས་ཀྱིས་ཅི་བྱེད་དང་
བྱེད་གི་ཆུག །ཚེ་འདིའི་བུ་དང་བུ་མོ་ཡུལ་གཞིས་གང་ལ་ཆགས་ན་ཡང་། དཔེར་ན་བྱ་ནམ་མཁའ་ལ་འཕུར་བར་འདོད་ཀྱང་རྐང་པ་རྡོ་ལ་བཏགས་པ་དང་འདྲ་བས།
ཁྱོད་དག་ཞིང་དུ་སྐྱེ་བའི་བར་ཆད་ཡིན་པས། ཚེ་འདིའི་འཁྲུལ་པ་ཐམས་ཅད་རྦད་ཀྱིས་ཆོད་ལ་ཤི་འགྲོན་འདི་བཞིན་མཛོད། འདི་ནས་ནུབ་ཀྱི་གྲངས་མེད་འཇིག་རྟེན་འདས་
པའི་ཕ་རོལ་ཅུང་ཟད་ཡར་གྱི་སྟེང་ན་ནུབ་ཕྱོགས་བདེ་བ་ཅན་གྱི་ཞིང་ཁམས་ཞེས་བྱ་བ་ལྟ་བས་ཆོག་མི་ཤེས་པ། ས་གཞི་རིན་པོ་ཆེ་པདྨ་ར་ག་ལས་གྲུབ་པ། ཁོད་སྙོམས་ཤིང་དྲི་
མ་དང་བྲལ་བ་རྒྱ་ཆེ་ལ་ཡིད་དུ་འོང་བ། རེག་ན་འཇམ་ཞིང་བཏེག་ན་འཕར་བ། མནན་ན་ནེམ་བྱེད་པ་མེ་ཏོག་དང་དྲི་བཟང་སྣ་ཚོགས་ལྡང་བ། མཐའ་རིན་པོ་ཆེའི་རྭ་བས་
བསྐོར་བའི་ནང་དུ་ཡན་ལག་བརྒྱད་ལྡན་གྱི་མཚོ་ལ་སྤྲུལ་པའི་ངང་པས་བརྒྱན་པ། དེ་རྣམས་ཀྱིས་གསུང་སྙན་ཆོས་ཀྱི་སྒྲ་སྒྲོག་ཅིང་། རིན་པོ་ཆེ་པདྨའི་སྙིང་པོ་དང་། དཔག་



ན་ཨ་མའི་ཕྱི་མའི་ལམ་ཡིག་བ་
བསམ་གྱི་ཤིང་སྣ་ཚོགས་ཚར་དུ་བསྒྲེངས་པའི་རྔ་ཡབ་དར་དཔྱངས་དྲིལ་བུ་རྣམས་ལས་གསུང་སྙན་ཆོས་ཀྱི་རང་སྒྲ་སྒྲོག་པ། དེའི་དབུས་སུ་རིན་པོ་ཆེ་སྣ་ཚོགས་ལས་གྲུབ་པའི་
གཞལ་ཡས་ཁང་གྲུ་བཞི་སྒོ་བཞི་པ། རྟ་བབ་དང་ལྡན་པ་ལ། ཁང་བཟང་དེ་འདྲ་གྲངས་མེད་ཀྱིས་བསྐོར་བ། ཆོས་ཀྱི་འཁོར་ལོ་དང་། གདུགས་དང་རྒྱལ་མཚན་དུ་མས་
སྤྲས་ཤིང་། དེ་རྣམས་ཀྱི་ཕྱི་རོལ་གྱི་གླིང་བཞི་ལ་མཆོད་རྟེན་བཞི་ཡོད་པ་ལ་རིན་པོ་ཆེའི་ཕྲེང་བས་སྦྲེལ་ནས་ཡོད་པས་སྙན་པའི་སྒྲ་འཁྲོལ་བ། གཞན་ཡང་མཆོད་པའི་ལྷ་མོ་
མང་པོས་བཀྲ་ཤིས་ཀྱི་གླུ་དབྱངས་བརྗོད་ཅིང་། ནམ་མཁའ་ནས་ལྷའི་མེ་ཏོག་གི་ཆར་འབེབས་ཤིང་རོལ་མོའི་སྒྲ་སྒྲོག་པ། ཞིང་ཁམས་དེ་ཡི་དབུས་ཀྱི་ཁང་བཟང་གི་དབུས་སུ་
ཙྪཱ རིན་པོ་ཆེའི་ཁྲིའི་སྟེང་དུ་བཅོམ་ལྡན་འདས་འོད་དཔག་མེད་ཞལ་མངོན་སུམ་བཞུགས་ཤིང་། འཁོར་བྱང་ཆུབ་སེམས་དཔའ་དཔག་ཏུ་མེད་པ་ལ་ཆོས་འཆད་ཅིང་ཡོད་པའི་ཚུལ་
ལ་སོགས་པའི་བདེ་བ་ཅན་གྱི་ཞིང་གི་ཡོན་ཏན་དེ་རྣམས་ཡིད་ལ་འབྲལ་མེད་གྱིས་ལ། མགོན་པོ་འོད་དཔག་མེད་ལ་གསོལ་བ་འདེབས་བཞིན་པའི་ངང་ནས། ནུབ་ཀྱི་ཕྱོགས་



༄༅། །སུཐོགས་པ་མེད་པར་ཕྱི་མིག་མི་བལྟ་བར་སོང་ཞིག །དེའི་ལམ་ནས་འཇིགས་སྐྲག་ཅི་བྱུང་ཡང་། ཡིབ་པའི་སྐྱབས་གྲོག་མོ་དང་། ཁང་པ་
དང༌། ནགས་ཚལ་ལ་སོགས་པའི་ནང་དུ་མ་འགྲོ། དེར་སོང་ན་ཁྱོད་ཀྱིས་སྐྱེ་བ་ངན་པའི་ལུས་ལེན་པས་དེར་མ་འགྲོ། འཇིགས་སྐྲག་ཅི་བྱུང་ཡང་ཁྱོད་ལ་གདོས་བཅས་ཤ་
ཁྲག་གི་ལུས་མེད་པས་ཁྱོད་ལ་འཆི་རྒྱུ་མེད། འཇིགས་སྐྲག་བྱུང་བའི་དུས་སུ་མགོན་པོ་འོད་དཔག་མེད་ལ་གསོལ་བ་ཐོབ་དང་། སྐྱོབ་པར་ཐེ་ཚོམ་མེད། རྒྱུན་དུ་བདེ་བ་ཅན་
སོམས་ལ་དེར་སྨོན་ལམ་འདེབས་པ་དང་། ད་སླེབ་ལ་ཁད་ཡོད་སྙམ་པ་དང་། མྱུར་དུ་སླེབ་སོང་སྙམ་པའི་འདུན་པ་བྱས་ན་དེར་སླེབས་ནས། མེ་ཏོག་པདྨའི་སྦུབས་ནས་
རྫུས་ཏེ་སྐྱེས་ནས། སངས་རྒྱས་འོད་དཔག་མེད་ཀྱི་ཞལ་མཐོང་གསུང་ཐོས་པར་ཐེ་ཚོམ་མེད། བུ་ངས་ཀྱང་མ་ཁྱོད་ལ་དེ་བཞིན་དམིགས་པ་བྱེད་ལ། བདེ་བ་ཅན་དུ་སྐྱེ་བའི་
སྨོན་ལམ་རྣམ་པར་དག་པ་འདེབས། ཁྱོད་ཀྱིས་ཁ་ཆེམས་ལ་བུ་མོ་དང་ཤ་ཉེ་སོགས་ཉེ་འབྲེལ་རྣམས་ལ། གཞན་ཅི་ཡང་བཤད་མི་དགོས། རྐྱེན་བཏགས་ཡོད་པའི་གྲོང་
539



ན་ཨ་མའི་ཕྱི་མའི་ལམ་ཡིག་བ
ཁྱེར་སྒྲོལ་བ་དེ་རོ་ཐོག་ཏུ་བསྲེག་པ་དང་། བསྐུར་བའི་སྟབས་འགྲིགས་ན་མ་ངའི་རུས་པ་འདི་བུ་བྱམས་པ་ཆོས་དར་ལ་འཕྲོད་གི་ཆུག་ཅེས་ཤོད། ང་ཁྱོད་གསོན་པའི་དུས་སུ་
ལླཱ ཁྱོད་ལ་ཆོས་ཕྱིར་དུ་གཅིག་ཐུག་མ་ཐུབ། ད་ཁྱོད་ཤི་ནས་ང་ཕ་ཡུལ་དུ་ཀུ་རེ་ཀུ་རེ་འོང་ན། ཁྱོད་གསོན་པའི་དུས་སུ་ཁ་རྒྱབ་སྐྱོབ་དགོས་པ་ལ་སྐྲག་པ་ཡིན་མོད། ཁྱོད་མ་ཤི་
གོང་ངས་ཉམས་ལེན་གྱི་འཕྲོ་མ་འགྲུབ་པས་འོང་མ་ནུས། ཁྱོད་ཤི་བའི་རྗེས་ནས་ངའི་ཉམས་ལེན་འགྲུབ་གང་ལ་འགྲོ། མ་ཁྱོད་ཤི་ན་བདག་གཏན་ནས་ཕ་ཡུལ་དུག་སྦྲུལ་གྱི་
ཚང་དུ་མི་འོང་། ཚེ་གཅིག་པོ་འདིར་འཇིག་རྟེན་གྱི་བྱ་བ་སྐད་ཅིག་ཙམ་ཡང་མི་བྱེད། ཆོས་ཕྱིར་རྟོག་གྲིར་ཤི་ཡང་ལྟོ་ཕྱིར་མི་འབྲང་བར་ཕྱོགས་མེད་ཀྱི་རི་ཁྲོད་འགྲིམསཾ་ནས་
ཉམས་ལེན་ལ་འབད། བདག་གིས་དུས་གསུམ་དུ་བསགས་པའི་དགེ་རྩ་མ་ཁྱོད་ཀྱི་གཙོ་བྱས། མཁའ་མཉམ་འགྲོ་བ་ཡོངས་ལ་སྨིན་ནས། སངས་རྒྱས་ཀྱི་གོ་འཕང་ཐོབ་
པའི་བསྔོ་བ་དང་སྨོན་ལམ་རྣམ་པར་དག་པ་འདེབས་པ་ཡིན་པས། ཨ་མ་ཁྱོད་ཀྱི་སེམས་ལ་ཟུངས་ལ་དགའ་བར་གྱིས། མ་ཁྱོད་ཀྱི་སྔོན་ལ་ང་ཤི་སོང་ན་ཡང་། བུ་ངའི་དོན་



།དུ་མྱ་ངན་སྤུ་ཙམ་བྱེད་མི་དགོས། ང་ཤི་ཡང་ལམ་སྣ་ཞིག་ངེས་པར་ཟིན་འདུག་པས། ཁྱོད་ཀྱིས་ང་ཡི་དོན་དུ་དགེ་རྩ་ཡང་བྱེད་མི་དགོས།
ཆོས་ཕྱིར་ཤིན་དེ་བས་ལེགས་པ་གང་ན་ཡོད། དོན་མེད་འཇིག་རྟེན་བྱ་བའི་དོན་དུ་ཤི་ན་སྡུག་བསྔལ་བྱེད་མོད། ངན་སོང་གི་སྡུག་བསྔལ་བཟོད་མེད་མྱོང་དགོས་པའི་ཕྱིར་རོ། །
ཆོས་ཕྱིར་ཤིན་མཐོ་རིས་ཀྱི་བདེ་བ་མྱོང་བའི་ཕྱིར་དེ་ལ་སྡུག་བསྔལ་ཅི་བྱེད། དེ་ལ་སྡུག་བསྔལ་བྱེད་ན་བུ་སངས་རྒྱས་ཀྱི་གོ་འཕང་ཐོབ་ན་མས་སྐྱེ་བ་ནས་ཚེ་རབས་ཐམས་ཅད་དུ་
སྡུག་བསྔལ་བྱེད་དགོས་པའི་ཕྱིར་རོ། །དེས་ན་མ་ཁྱོད་ཀྱིས་མི་ཚེ་འཕུལ་ཐབས་གྱིས། མ་ཁྱོད་འཆི་བའི་ཚེ་བུ་ངས་བར་དོར་འཕྲད་ནས་མ་ཁྱོད་དག་པའི་ཞིང་དུ་བསུ་བ་བྱེད་པ་
ཡིན་པས། མ་ཁྱོད་ཀྱིས་སེམས་ལ་ཟུང་ལ་བུ་ཡི་དོན་དུ་མྱ་ངན་སྤུ་ཙམ་ཡང་བྱེད་མི་དགོས། ད་ང་མ་ཁྱོད་ལ་ཐུག་ཀྱང་ཁ་བརྡ་འདི་མིན་གཞན་ཅི་ཡང་མེད། ཤི་ཡང་ཁ་ཆེམས་
འདི་མིན་མེད་པས་སེམས་ལ་ཞོག །ཅེས་དྲིན་ཅན་ཨ་མའི་ཕྱི་མའི་ལམ་ཡིག་འདི་ནི་ཆོས་རྒྱལ་ངག་གི་དབང་པོའི་གསུང་བཞིན་མཚོ་སྙིང་སོགས་ཐག་རིང་གི་རི་ཁྲོད་ལ་འགྲོ་



ན་ཨ་མའི་ཕྱི་མའི་ལམ་ཡིག་བ་
ཁར༑ མིའི་སྐྱེ་འཆི་ལ་ངེས་པ་མི་འདུག་པས། མ་དྲིན་མོ་ཆེ་ཤི་འདྲ་འགྲོན་འདི་ལྟར་གྱིས་ཞེས་ཡིག་གེ་ཞིག་བསྐུ་བཏང་ན་ཕན་ཐོགས་རྒྱུ་རེད་སྙམ་ནས། རྩེ་གཞུང་རི་ཁྲོད་
ནས་བྱ་བཏང་ཚོགས་དྲུག་རང་གྲོལ་གྱིས་ཕུལ་བའོ། འདིས་ཀྱང་མཐོང་ཐོས་ཀྱི་འགྲོ་ལ་ཕན་ཐོགས་པར་གྱུར་ཅིག །སརྦ་མངྒ་ལཾ།། ༈ ཨ་མ་དྲན་པའི་མགུར་བཞུགས་སོ། ན་མོ་གུ་རུ། ཕར་བལྟས་
དཔོན་མེད་ཚུར་བལྟས་གཡོག་མེད། བསྡད་ན་བྱེད་རྒྱུ་འགྲོ་ན་ལུས་རྒྱུ་མེད་པར་གང་བདེ་སྟབས་བདེ་རང་བྱེད་པའི་བྱ་བཏང་རྣལ་འབྱོར་པ་ངས། དལ་འབྱོར་རྙེད་དཀའ་ནམ་
འཆི་ངེས་མེད་འཁོར་བའི་ཉེས་དམིགས་འགྲོ་ཀུན་ཕ་མ་ཡིན་ཚུལ་རྣམས་བསམས་ནས། བདག་བས་གཞན་གཅེས་ཀྱི་བློས། དམན་པའི་ས་བཟུང་། ཧྲུལ་པོའི་གོས་གྱོན།
གྱོང་ལྟོ་གོས་གཏམ་གསུམ་ལ་བཏང་། མི་མེད་པའི་གངས་དང་རི་སུལ་མང་པོ་འགྲིམས་ནས། ཅི་ནུས་ཀྱི་སྒོམ་སྒྲུབ་བྱེད་དུས་ཨ་མ་ཆེན་པོ་མི་དྲན་ལ། དྲན་ཡང་གཉེན་པོ་
བརྟེན་ཚེ་ཞི་འགྲོ་བ་ཡིན་ཡང་། ང་རི་བོ་རྨ་ཆེན་གྱི་མགུལ་ན་ཡོད་དུས་མ་འཆི་བ་སེམས་ཀྱིས་ཤེས་པ་ཡིན་པ་འདྲ།” དགུང་ཞིག་ཨ་མ་དྲན་ནས་ལན་གཅིག་ཐུག་ན་སྙམ་པའི་
542



༄༅། །འདོད་གདུང་ཁོག་ནས་མེ་བཞིན་འབར་ཚེ། གཉེན་པོ་བརྟེན་ཀྱང་མནོན་པས། ག་རེ་ཨ་མ་ལ་མ་འཕྲདནས་ལོ་ངོ་མཐོང་དགུ་ཐལ། གཏེར་
སྟོན་བསོད་ནམས་སྙན་གྲགས་རིན་པོ་ཆེའི་ལུང་བསྟན་སྟེང་དུ་སླེབ་འདུག །ད་ཨེ་ཡོད། ཡོད་ན་གཅིག་ཐུག་དགོས། སྔར་འགྲོ་རུ་མི་འཇུག་གི་དོགས་ནས། ལ་ཡོག་ནས་
འོང་པས་ཁ་ཏ་གཙང་མ་ཞིག་ཀྱང་མ་བྱས། མིའི་སྐྱེ་འཆི་ལ་ངེས་པ་མི་སྣང་། ད་ཨེ་ཐུག་མི་ཐུག་ཅི་ཡིན་རུང༌། འགྲོ་དགོས་པའི་མི་ཚད་ཕྱིས་ཕྱིས་འདྲ། ད་བར་མ་སོང་
བར་ཅི་ལ་བསྡད། སྔ་ལོ་ནས་གཅིག་ཐུག་རྒྱུ་རེདན་སྙམ་མྱུར་མོ་བྱས་ནས་བྲག་དཀར་སྤྲེལ་རྫོང་དུ་འོང་ནས། མི་འགའ་རེ་ལ་མ་ཡོད་མེད་དྲིས་པས་མ་ཡོད་རབས་སྐད།
ཁྱེད་ཕེབས་པ་ངོ་མཚར་ཆེ། གནས་འདི་ནས་ཟླ་བ་འགའ་ངེད་ཚོའི་མཆོད་གནས་སུ་བཞུགས། དེང་སང་དགུན་ལོ་གསར་ཙག་ཆེ། མ་དང་འཕྲད་དཀའ། དབྱར་ས་ལ་
དྲོད་བབས་ཁུ་བྱུག་གིས་སྐད་སྙན་འབྱིན་དུས་ཕེབས་ན་བཟང་། མ་ཡང་ལོ་ལྔ་བཅུ་ཡིན་ན་ལོ་ལོན་མ་རེད་ཟེར། མི་མང་པོས་བཤོལ་བཏབས་པས། ཁ་ལ་ཉན་ནས་ཟླ་བ་



ན་ཨ་མའི་ཕྱི་མའི་ལམ་ཡིག་བ་
གཅིག་ལྷག་ཙམ་བསྡད་པའི་བར་དེར། ཨ་མ་ལ་ན་རྒྱུ་ཞིག་བྱུང་ཚེ། མན་རེ་མོ་ལ་མི་བདེ་བ་ཞིག་བྱུང་འདུག །གཏེར་སྟོན་གྱི་ལུང་བསྟན་དང་། ད་ལོ་བུ་ཐུག་ཏུ་འོང་རྒྱུ་
ཡིན་ཟེར་ཚུལ་གྱིས་ད་འཆི་རྒྱུ་ཨེ་ཡིན། བུས་སྔར་ཁྱོད་འཆི་ན་འདི་ལྟར་གྱིས་ཞེས་ཟེར་བའི་ཡི་གེ་ཞིག་ཡོད་པ་དེ་གང་ན་ཡོད་གི་ངའི་རྣ་ལམ་ནས་གཅིག་ཐོན་དང་། དེའི་དུས་
ལ་བབ་པ་འདྲ་ཞེས་ཁྱེར་ནས་བཏོན་ཚེ། ང་ཤི་སོང་ན་བུ་མི་འོང་། ཁོ་རང་གིས་བཤད་པ་ལྟར། ངའི་རུས་པ་འཕྲོད་ཐབས་གྱིས་ཞེས་ན་ཟུག་ཆེན་པོ་མེད་བཞིན་ཤི་སོང་
༼འདུག །དེ་ནས་ང་བྲག་དཀར་སྤྲེལ་རྫོང་ནས་བུད་ནས་འོང་དུས་སྔར་གྱི་ཨ་མ་དྲན་པའི་འདོད་གདུང་དེ་ཡལ་ནས། སོངན་མི་འདོད་པ་ཞིག་བྱུང་། རྨ་འགྲམ་ན་བྲག་ཕུག་
ཉམས་དགའ་བ་ཞིག་ཡོད་པས་དེར་སོང་ནས་བསྡད་པས་ཞག་ཁ་ཤས་སོང་ཚེ། ལྷུན་གྲུབ་རིག་འཛིན་སོགས་མི་འགས་མའི་རུས་པ་ཁྱེར་ནས་ཐོན་བྱུང་། ཨ་མ་ཤི་ཚུལ་གྱི་རྒྱུ་
མཚན་བཤད་ནས། མའི་རུས་པ་ཚུར་ལག་ཏུ་བཞག་ཚེ་ཨ་ཧོ་འཁོར་བའི་བྱ་བ་འདི་ཅི་ཞིག་རེད། སྔར་ཨ་མ་རྒན་མོས་བུ་གཅིག་པུ་ང་དྲན་ནས། བརྩེ་གདུངས་བཟོད་གླག་



་ ༄༅། །མེད་པའི་ངང་ནས་མིག་ནས་མཆི་མ་བཏང་། བུ་ཁྱོད་ལན་གཅིག་ཤོག་ཅེས་ཡི་གེ་ནན་ཏན་བསྐྱར་དུས་ངས་སྒྲུབ་པ་བློས་མ་ཐོངས། ད་དུང་ལོ་
ཁ་ཤས་ངས་མ་ཐུག་ཀྱང་མི་འཆི་མོད་སྙམ་ནས། རྟག་འཛིན་ཅན་ངས་ཕྱི་བཤོལ་བྱས་སང་ཕོད་འོང་ཞེས་མ་ཐུག །ད་ལྟ་བུ་ངན་ངས་ཨ་མ་དྲན་ནས་ཐག་རིང་རི་ནས་ཁུར་བོ་
འཁུར་བེ་ཅོན་བཟུང་། རྒྱུ་ནོམ་མེད་ཀྱང་རྣར་སྙན་ཡིད་འབབས་ཀྱི་གཏམ་ཨ་མ་ལ་བཤད་རྒྱུ་རྣམས་བསྒྲིགས་ནས་འོང་དུས། བསོད་ནམས་དམན་པས། མ་རྒན་མོ་ཡང་
# ཡོངས་གྲགས་འཆི་བ་ཟེར་བའི་ལམ་པོ་ཆེ་ལ་ཞུགས་ནས་བཤུལ་རིང་འཇིག་རྟེན་ཕྱི་མར་སོང་ཚར། ངེད་མ་བུ་གཉིས་ཆོས་བྱས་ན་ཕྱི་མར་འཕྲད་ཀྱང་ཚེ་འདིར་འཛོམ་ནས་
གཅིག་གིས་གཅིག་ལ་སེམས་བྲོད་པའི་སྐད་ཆ་ཚིག་འགའ་བཤད་རྒྱུའི་སྐལ་པ་མ་བྱུང་བ་ལ་སེམས་འཕྲེང་སྐྱོ་བ་ཚད་ལས་འདས་པ་སྐྱེས། མཆི་མ་མང་པོ་བཏང་ནས།
ཨ་མ་དྲན་པའི་མགུར་འདི་བླངས་སོ། ༈ །རྗེ་བླ་མ་སངས་རྒྱས་སྤྱི་བོར་བཞུགས། །སྤྱིར་མ་གྱུར་འགྲོ་ལ་ཐུགས་རྗེས་གཟིགས། །སྒོས་ཨ་མའི་སྐྱིད་སྡུག་ཁྱེད་རང་
545



ན་ཨ་མའི་ཕྱི་མའི་ལམ་ཡིག་བ
མཁྱེན། །ང་ཨ་མར་ལན་གཅིག་འཕྲད་སྙམའོང་། །མ་མ་འཕྲད་ཤི་བའི་རུས་པ་འཕྲད། །ངས་བསམ་ཞིང་ཨ་མ་དྲན་ནས་བྱུང་། །གཏམ་སྙན་མོ་བཤད་སྙམ་བསྒྲིགས་་
ནས་འོང་། །གཏམ་བཤད་ཡུལ་ཨ་མ་ཤི་བ་ཐོས། །ངས་བསམ་ཞིང་ཨ་མ་དྲན་ནས་བྱུང་། །བུས་འཕྲད་འདོད་རེ་བ་སུ་ཡིས་སྐོང༌། །གཏམ་ཚིག་འགའ་ཡོད་པ་སུ་ལ་སྨྲ། །
ངས་བསམ་ཞིང་ཨ་མ་དྲན་ནས་བྱུང་། །ཡུལ་ཁང་ཆུང་སྒོ་ཡི་ཕྱིནངན། །སྔོན་ཨ་མ་ཡོད་ཚུལ་ཡིད་ལ་ཤར། །ངས་བསམ་ཞིང་ཨ་མ་དྲན་ནས་བྱུང་། །མ་བཟང་མོའི་ལུས་
དབྱིབས་རྣམ་འགྱུར་དང་། །ངག་བཤད་ཚུལ་ཡིད་ལ་ཝལ་ལེར་ཤར། །ངས་བསམ་ཞིང་ཨ་མ་དྲན་ནས་བྱུང༌། །དུས་ད་ལྟ་ཡོད་ན་དགའ་བ་ལ། །ང་བརྩེ་གདུང་སྒོ་ནས་
འཕྲད་སྙིང་འདོད། །ངས་བསམ་ཞིང་ཨ་མ་དྲན་ནས་བྱང༌། །དུས་ད་ལྟ་ཡོད་ན་སྐྱིད་པ་ལ། །གཏམ་སྙན་མོ་ཚིག་འགའ་བཤད་སྙིང་འདོད། །ངས་བསམ་ཞིང་ཨ་མ་དྲན་
ནས་བྱུང་། །ངེད་ཁ་སེམས་མཐུན་པའི་མ་བུ་གཉིས། །ཚེ་འདི་རུ་མ་འཕྲད་ཞེ་རེ་འཕྲེང་། །ངས་བསམ་ཞིང་ཨ་མ་དྲན་ནས་བྱུང་། །ཚེ་འདི་རུ་མ་འཕྲད་ཁོ་ཐག་ཆོད། །ཚེ་



ལ
༄༅། །ཕྱི་མར་འཕྲད་པའི་སྨོན་ལམ་འདེབས། །ངས་བསམ་ཞིང་ཨ་མ་དྲན་ནས་བྱུང་། །ད་བུ་ང་སྙིང་པོའི་ལྷ་ཆོས་བྱེད། །རི་དབེན་པའི་དགའ་ཚལ་
ཉམས་དགར་འགྲོ། །ངས་བསམ་ཞིང་ཨ་མ་དྲན་ནས་བྱུང་། །མགོན་སྐྱབས་གནས་བླ་མ་རྡོ་རྗེ་འཆང་། །ངའི་ཨ་མ་ཐར་པའི་ལམ་ལ་དྲོངས། །སྤྲང་རི་ཁྲོད་ཟིན་པར་བྱིན་
གྱིས་རློབས། །ཞེས་མྱ་ངན་བྱས། དེ་ནས་བླ་མ་དཀོན་མཆོག་ལ་དངོས་སུ་འབྱོར་པ་དང་ཡིད་ཀྱིས་སྤྲུལ་པའི་མཆོད་པ་ཕུལ། མའི་ལམ་སྣ་དྲོངས་ཞེས་གསོལ་བ་བཏབ།
ཚོགས་བསག་སྒྲིབ་སྦྱོང་གང་ཐུབ་བྱས། མའི་རུས་པ་ལ་ཚ་ཚ་བཏབས། དགེ་རྩ་གང་བྱས་ཨ་མ་ལ་ཕན་ཕྱིར་འདུན་པ་དྲགས་པོས་བསྔོ་སྨོན་རྣམ་དག་བྱས་པས། མ་འཁོར་
བ་ངན་སོང་གི་སྡུག་བསྔལ་ལས་ཐར་ནས། བདེ་བ་ཅན་གྱི་ཞིང་ཁམས་སུ་སྐྱེས་པའི་རྨི་ལྟས་བྱུང་། དེ་ནས་ག་རེ་སྔར་ཡིན་ན་མའི་མིག་གིས་རིག་སར་མ་སོང་ཡང་།
རྣ་བས་གོ་སར་བསྡད་ནས་ལན་གཅིག་ཐུག་སྙམ་པ་ཡོད་ཀྱང་། མིའི་བསམ་ཐོག་ལ་རྟ་མི་རྒྱུག་ཟེར་བའི་འཇིག་རྟེན་གཏམ་དཔེ་ལྟར་སོང་ནས། མ་ལ་ཚེ་འདིར་མི་འཕྲད་པའི་



ན་ཨ་མའི་ཕྱི་མའི་ལམ་ཡིག་བ་
ཁོ་ཐག་ཆོད་སོང་། ཚེ་འདིར་སེམས་འཕྲེང་བའི་བླ་མ་དང་། ཨ་མ་གཉིས་ཀ་མེད། ད་ཚེ་གང་བོ་སྒྲུབ་པ་མི་བྱེད་ལ་ཅི་བྱེད། སྒྲུབ་པ་བྱེད་དུ་དབུས་ཕྱོགས་སུ་འགྲོ་བ་ལ་ཁོ་
ཐག་བཅད། དེ་བཞིན་དུ་གྲྭ་སློབ་འགའ་རེར་སྨྲས་ནས་དབུས་སུ་ཡར་འགྲོ་བའི་མགུར་འདི་བླངས་སོ། ༈ །སྔོན་ཨ་མ་ཡོད་དུས་ཐུག་མི་འདོད། །ད་ཐུགཾ་ན་འདོད་དུས་ཨ་མ་མེད། །དེ་གཉིས་ཀ་
འཛོམ་པའི་དུས་མ་བྱུང་། །ང་འདི་རུ་མི་སྡོད་དབུས་སུ་འགྲོ། །སྔོན་ཨ་མའི་དྲུང་ནས་འདུག་མ་འདོད། །ད་བསྡད་ན་འདོད་དུས་ཨ་མ་མེད། །དེ་གཉིས་ཀ་འཛོམ་པའི་དུས་
མ་བྱུང༌། །ང་འདི་རུ་མི་སྡོད་དབུས་སུ་འགྲོ། །སྔོན་ཨ་མའི་ཚིག་ལ་ཉན་མ་འདོད། །ད་ཉན་ན་འདོད་དུས་ཨ་མ་མེད། །དེ་གཉིས་ཀ་འཛོམ་པའི་དུས་མ་བྱུང་། །ང་འདི་རུ་
མི་སྡོད་དབུས་སུ་འགྲོ། །རྗེ་མི་ལའི་སྒྲུབ་ཕུག་ལ་སོགས་སུ། །ཆོས་ཟབ་མོ་ཚུལ་བཞིན་སྒྲུབ་ཏུ་འགྲོ། །མི་ང་ཡི་རྗེས་འཇུག་བུ་སློབ་རྣམས། །མི་ང་བཞིན་ཚེ་དང་སྒྲུབ་པ་
སྙོམས། །སྤྲང་ང་ལ་བློ་གཏད་ཡོན་བདག་ཚོ། །ལས་སྡིག་པ་སྤོངས་ལ་དགེ་བ་སྒྲུབས། །ཀུན་ཚེ་རིང་ནད་མེད་ཆོས་མཐུན་སྒོས། །སླར་ད་དུང་མཇལ་བའི་སྨོན་ལམ་



༄༅། །འཚལ། །ཞེས་བླངས་ནས་དབུས་གཙང་ཕྱོགས་སུ་ཆས་སོ།། ༈ །།མ་ཡི་དྲིན་བསབ་བཞུགས་སོ། །བོད་ཀྱི་ལྷ་སྐལ་འཕགས་པ་སྤྱན་རས་གཟིགས། །བརྩེ་བའི་
ཐུགས་ཀྱིས་བདག་ལ་དགོངས་སུ་གསོལ། །ཚེ་འདིར་དྲིན་གྱིས་བསྐྱངས་པའི་དྲིན་ཅན་མ། །མི་མཐོང་འཇིག་རྟེན་ཕྱི་མའི་ཡུལ་དུ་སོང་། །གྲོགས་མེད་བར་དོའི་འཕྲང་རིང་
འགྲིམས་པའི་ཚེ། །ཐུགས་རྗེ་ཅན་ཁྱོད་ཐུགས་རྗེ་དེར་མ་ཆུང་། །བྱམས་པའི་ཞལ་བཟང་དྲིན་ཅན་ཨ་མར་སྟོན། །བརྩེ་བའི་ཕྱག་གིས་ཨ་མའི་ལག་ནས་དྲོངས། །བདེ་བ་
ཅན་ནམ་པོ་ཏ་ལ་རུ་སྐྱོལ། །དགེ་འདུན་བསྙེན་བཀུར་ངན་སློང་སྦྱིན་གཏོང་སོགས། །ཤུལ་ནས་བུ་ཡིས་ཅི་བྱས་དགེ་རྩ་རྣམས། །རྗེས་སུ་འབྲངས་ནས་ཕན་ཐོགས་འབྱུང་བར་
ཤོག །སྔ་མའི་ལུས་བོར་ཕྱི་མའི་ལུས་མ་བླང་། །བར་དོའི་གནས་སུ་གཅིག་པུར་འཁྱམས་པའི་ཚེ། །ལས་ཀྱི་དབང་གིས་མ་ཡི་མངལ་དུ་ཞུགས། །ཟླ་བཅུའི་བར་དུ་ཁུར་
བའི་དྲིན་ཅན་མ། །མི་མཐོང་ཡུལ་དུ་སོང་བ་སྙིང་རེ་རྗེ། །ཐུགས་རྗེ་ཆེན་པོས་ལམ་སྣ་དྲང་དུ་གསོལ། །ཤུལ་ནས་བུ་ཡིས་ཅི་བྱས་དགེ་རྩ་རྣམས། །རྗེས་སུ་འབྲངས་ནས་



ཕན་ཐོགས་འབྱུང་བར་ཤོག །འགྲོ་འདུག་འགུལ་བསྐྱོད་ཤུགས་དྲག་ལས་མི་བྱེད། །གཞན་གྱི་ཁ་ཟས་གང་ཡིན་ཟ་མི་ནུས། །སྐེད་རགས་དམ་པོར་མི་བཅིང་ལྷོད་པོར་
བཅིང་། །བུ་ལ་གནོད་ཀྱི་དོགས་པའི་དྲིན་ཅན་མ། །མི་མཐོང་ཡུལ་དུ་སོང་བ་སྙིང་རེ་རྗེ། །ཐུགས་རྗེ་ཆེན་པོས་ལམ་སྣ་དྲང་དུ་གསོལ། །ཤུལ་ནས་བུ་ཡིས་ཅི་བྱས་དགེ་རྩ་
རྣམས། །རྗེས་སུ་འབྲངས་ནས་ཕན་ཐོགས་འབྱུང་བར་ཤོག །བཙས་དུས་ཤ་རུས་འགས་འདྲའི་སྡུག་བསྔལ་མྱང་། །ཕྱི་རུ་ཐོན་དུས་འཇམ་པའི་སྟན་ལ་བཞག །བུ་དང་བུ་
མོ་གཉིས་ཀྱི་གང་ཡིན་ཡང་། །ནོར་བུ་རྙེད་བཞིན་དགའ་བའི་དྲིན་ཅན་མ། །མི་མཐོང་ཡུལ་དུ་སོང་བ་སྙིང་རེ་རྗེ། །ཐུགས་རྗེ་ཆེན་པོས་ལམ་སྣ་དྲང་དུ་གསོལ། ཤུལ་ནས་
བུ་ཡིས་ཅི་བྱས་དགེ་རྩ་རྣམས། །རྗེས་སུ་འབྲངས་ནས་ཕན་ཐོགས་འབྱུང་བར་ཤོག །བརྩེ་བའི་སེམས་ཀྱིས་འཇམ་པའི་ལག་ཏུ་བླངས། །བྱམས་པའི་མིག་གིས་བལྟ་ཞིང་
འཛུམ་གྱིས་བསུས། །སྙན་པའི་མིང་ནས་འབོད་ཅིང་ནུ་ཞོ་བླུད། །ཤ་ཡི་དྲོད་ལ་གླན་པའི་དྲིན་ཅན་མ། །མི་མཐོང་ཡུལ་དུ་སོང་བ་སྙིང་རེ་རྗེ། །ཐུགས་རྗེ་ཆེན་པོས་ལས་སྣ:



༄༅། །ཤུལ་ནས་བུ་ཡིས་ཅི་བྱས་དགེ: རྗེས་སུ་འབྲངས: ཟན་གཡོས་ནས་བྱིན་ན་ཆོག་མོད་ཀྱང་། །གནོད་ཀྱི་དོགས་ནས་ལྕེ་ཡིས་བསྙོད་ནས་
སྟེར༑ །སྣབ་ཀྱང་ལག་པས་ཕྱིས་ན་གནོད་ཀྱི་དོགས། །འཇམ་པོ་ཁ་ཡིས་ཕྱི་བའི་དྲིན་ཅན་མ། །མི་མཐོང་ཡུལ: ཐུགས་རྗེ་ཆེན ཤུལ་ནས: རྗེས་སུ་འབྲངས་
མི་གཙང་ས་རྡོས་ཕྱིསན་གནོད་ཀྱི་དོགས། །སྐྱགས་མི་ལོག་པར་ལག་པས་ཕྱིས་ནས་དོར། །མཚན་མོའི་དུས་སུ་འོག་ཏུ་གཅུར་གྱི་དོགས། །གཉིད་ཀྱི་བདེ་བ་བཀག་པའི་
དྲིན་ཅན་མ། །མི་མཐོང: ཐུགས་རྗེ: ཤུལ་ནས་བུ: རྗེས་སུ: མེ་ཆུ་གཡང་སོགས་འཇིགས་པ་རྣམས་ལས་བསྐྱབས། །ཞིམ་པའི་ཟས་བྱིན་སྙན་པའི་མིང་ནས་
བོས༑ །འཇམ་པའི་གོས་བསྐོན་གཏམ་དང་འགྲོ་ལུགས་བསླབ། །ཁསྐྱལ་མགོ་ལ་བྱུག་པའི་དྲིན་ཅན་མ། །མི་མཐོང: ཐུགས་རྗེ: ཤུལ་ནས: རྗེས་སུ: བུ་ལ་མགོ་
ན་ཆམ་པ་ཙམ་བྱུང་ཡང་། །བུ་འདི་ན་ལས་རང་ཉིད་ན་ན་སྙམ། །བུ་འདི་འཆི་ལས་རང་ཉིད་ཤི་ན་སྙམ། །ཁ་མིན་སྙིང་ནས་འདེམས་པའི་དྲིན་ཅན་མ། །མི་མཐོང:



ཐུགས་རྗེ： ཤུལ་ནས: རྗེས་སུ: ལངས་དང་གོམ་པ་རེ་གཉིས་འདོར་བའི་དུས། །གཡས་གཡོན་ནས་སྐྱོར་མི་གཞོན་ལ་སོགས་ཟེར། །ངེད་ཀྱི་བུ་ལ་ལྟོས་ཟེར་གཞན་
ལ་ངོམས། །སེམས་ལ་དགའ་སྤྲོ་ཤར་པའི་དྲིན་ཅན་མ། །མི་མཐོང: ཐུགས་རྗེ: ཤུལ་ནས: རྗེས་སུ: ཆང་འཐུང་བཞིན་དུ་འགྲོ་འདུག་བྱེད་མི་ནུས། །ཡུལ་ན་
འདུག་དུས་དཔྲལ་བའི་མིག་བཞིན་འཚོ། །གཞན་དུ་སོང་ན་བུ་དེ་ཉེས་སམ་སྙམ། །སེམས་ལ་བདེ་དུས་མེད་པའི་དྲིན་ཅན་མ། །མི་མཐོང: ཐུགས་རྗེ： ཤུལ་ནས:
རྗེས་སུ: འགྲོ་འདུག་ལེགས་པར་ཐུབ་པའི་དུས་སྐབས་སུ། །གང་བཟང་ཟསནི་ཕོ་བས་འཇུ་ཚད་བྱིན། །འཇམ་པའི་གོས་བསྐོན་མཛེས་པའི་རྒྱན་ཡང་བཏགས། །ནམ་
ཡང་བློ་སེམས་བདེ་བའི་དྲིན་ཅན་མ། །མི་མཐོང: ཐུགས་རྗེ: ཤུལ་ནས: རྗེས་སུ: ཟས་ཤིག་རྙེད་ཀྱང་བུ་ལ་སྟེར་སྙམ་ནས། །བུ་དེ་གཞན་དུ་སོང་ནའང་ཟ་མི་
ནུས༑ །གཞན་ལ་མི་སྟེར་རུལ་རག་བར་དུ་འཇོག །ནམ་ཡང་སྙིང་ནས་གཅེས་པའི་དྲིན་ཅན་མ། །མི་མཐོང: ཐུགས་རྗེ: ཤུལ་ནས: རྗེས་སུ: སྐོམ་པའི་དུས་སུ་
552



མ
༄༅། །མངར་བའི་ཇ་བཟང་བླུད། །ལྟོག་པའི་དུས་སུ་ཟས་རྣམས་མདུན་དུ་སྤུངས། །གྲང་བའི་དུས་སུ་དྲོ་འཇམ་གོས་ཀྱིས་གཡོགས། །གང་མཁོ་
དགའ་བཞིན་སྟེར་བའི་དྲིན་ཅན་མ། །མི་མཐོང: ཐུགས་རྗེ: ཤུལ་ནས: རྗེས་སུ: དེ་ལྟར་ཡང་ཡང་བསྐྱངས་པའི་དྲིན་ཅན་མས། །ཚེ་འདིའི་བུ་དང་བུ་མོ་བསྐྱངས་
བསྐྱངས་ནས། །ཕྱི་མའི་ལྷ་ཆོས་སྒྲུབ་པའི་དུས་མ་བྱུང་། །དགའ་བའི་གྲོགས་དང་བྲལ་ནས་གཅིག་པུ་རུ། །མི་མཐོང: ཐུགས་རྗེ： ཤུལ་ནས: རྗེས་སུ་འབྲངས་ནས་
#|ཕན་ཐོགས་འབྱང་བར་ཤོག །ཅེས་དྲིན་ཅན་གྱི་ཨ་མ་ཤི་བའི་དགེ་རྩ་བྱེད་དུས་མགུར་དུ་བསྐུལ་ཆོག་པ་འདིནི་ཚོགས་དྲུག་རང་གྲོལ་གྱིས་ཁྱིམ་པ་ཁྲེལ་ཡོད་དད་ཅན་རྣམས་ལ་ཕན་ཕྱིར་ལྷག་བསམ་དག་པས་སྨྲས་པའོ། །འདིས་ཀྱང་ཀུན་
ལ་ཕན་ཐོགས་པར་གྱུར་ཅིག །སརྦ་མངྒ་ལཾ།།
553



554
